1	Una notizia importante
2	Un accordo sui soldi europei
3	L’Italia e gli altri Paesi si sono messi d’accordo per usare meglio i soldi dell’Europa nel 2015
4	I ministri dell’economia sono persone che si occupano dei soldi dei loro Stati.
5	Il ministro dell’economia italiano si chiama Pier Carlo Padoan.
6	Tutti i ministri dell’economia dei Paesi dell’Europa si sono messi d’accordo su come usare i soldi degli Stati nel 2015.
7	Grazie a questo accordo i Paesi dell’Europa possono pagare le spese già fatte.
8	Ci saranno anche i soldi per fare tante cose utili e fare stare meglio le persone che vivono in Europa.
9	Queste notizie parlano di cose che fanno le persone
10	La moda del selfie
11	Sempre più persone si fanno le foto da sole
12	A molte persone piace farsi le foto con i telefoni cellulari.
13	Farsi
14	le foto da soli in inglese si dice selfie.
15	Farsi le foto da soli è una moda.
16	Oggi lo fanno quasi tutti.
17	Dopo aver fatto le foto, le persone le mettono su facebook e così le possono vedere anche altre persone.
18	Facebook è come un grandissimo album di foto e si trova su Internet.
19	Quando si mettono le foto su facebook bisogna stare attenti perché le possono vedere persone che non conosci.
20	Queste notizie parlano di spettacoli e televisione
21	Il Concerto di Capodanno di Vienna
22	Il 1 gennaio a Vienna c’è un concerto che è famoso in tutto il mondo
23	Il 1 gennaio a Vienna si fa un concerto che è famoso in tutto il mondo.
24	Questo concerto si fa da molti anni e si chiama Concerto di Capodanno di Vienna.
25	Il concerto si può vedere in televisione il 1 gennaio.
26	Il Concerto di Capodanno di Vienna è molto bello.
27	In questo concerto si suonano musiche e si fanno dei balli.
28	Ritorna in televisione C’è posta per te!
29	Maria De Filippi ritorna in televisione il 10 gennaio 2015
30	Dal 10 gennaio ritorna in televisione un programma che si chiama C’è posta per te.
31	Il programma sarà su Canale 5 e ci sarà Maria De Filippi.
32	Nel programma ci saranno delle persone che vogliono incontrare dei loro amici o dei loro parenti.
33	Ci saranno anche delle persone che vogliono conoscere gente famosa.
34	Per esempio, le persone famose che ci saranno sono Francesco Totti o Sabrina Ferilli.
35	Queste notizie parlano di sport
36	Fai lo sport che ti piace!
37	Ci sono persone che ti aiutano a fare lo sport che ti piace
38	Ci sono delle persone che aiutano a fare sport le persone con disabilità intellettiva.
39	Ad esempio, c’è un’associazione che si chiama Fisdir.
40	L’indirizzo e il numero di telefono di Fisdir si trovano sul sito Internet www.fisdir.it.
41	I tuoi familiari o i tuoi amici ti possono aiutare a cercare sul sito Internet www.fisdir.it l’indirizzo e il numero di telefono delle persone che ti aiutano a fare lo sport che ti piace.
42	Il Campionato di calcio italiano si ferma per Natale
43	Le partite di calcio si fermano dal 22 dicembre 2014 al 5 gennaio 2015
44	Dal 22 dicembre 2014 al 5 gennaio 2015 non ci sono le partite di calcio, perché ci sono le feste di Natale.
45	Le partite di calcio ritornano dal 6 gennaio 2015.
46	Questa notizia parla di cose strane
47	Suor Cristina è diventata famosa!
48	Il suo video su Youtube è il video più visto nel 2014
49	Suor Cristina è una cantante.
50	E’ diventata molto famosa, perché ha partecipato ad una trasmissione in televisione.
51	Suor Cristina canta molto bene, ed è piaciuta a tutti.
52	Ha vinto anche un premio.
53	Il video di Suor Cristina che canta è su Youtube.
54	Youtube è un sito Internet dove ci sono tanti video.
55	Ad esempio, ci sono video di film, di musica, video divertenti.
56	Il video di Suor Cristina è il video più visto su Youtube nel 2014.
57	Se vuoi vedere il video di Suor Cristina puoi andare sul sito www.youtube.it e cercare “Suor Cristina”.
58	L’Oroscopo di dicembre 2014
59	Ariete
60	in questo mese sarai molto felice
61	Cancro
62	per te c’è tanta felicità
63	Bilancia
64	avrai molti giorni sereni
65	Capricorno
66	ti sentirai molto fortunato
67	Toro
68	ti aspettano delle belle notizie
69	Leone
70	in questo mese per te ci sarano molte belle giornate
71	Scorpione
72	in questo mese avrai giorni felici
73	Acquario
74	sarà un mese di gioia
75	Gemelli
76	tutte le persone ti vogliono bene
77	Vergine
78	in questi giorni ti sentirai molto bene
79	Sagittario
80	in questo mese ti divertirai molto
81	Pesci
82	sarà un mese di amore
83	Una notizia importante
84	La nuova legge sul lavoro
85	In Italia ci sono nuove regole sul lavoro
86	Le leggi sono regole da rispettare fatte dal Governo e dal Parlamento.
87	In Italia c’è una nuova legge sul lavoro.
88	Questa nuova legge ha cambiato alcune regole sul lavoro.
89	Queste nuove regole devono essere rispettate da chi dà un lavoro e da chi lavora.
90	Ad esempio, la nuova legge dice che ti possono licenziare con più facilità, ma hai diritto ad avere dei soldi.
91	Chi ti dà un lavoro ti deve fare un contratto.
92	Il contratto è un foglio dove c’è scritto il lavoro che devi fare e quanti soldi ti danno per fare quel lavoro.
93	La nuova legge dice anche che dal 1 gennaio 2016 non si possono più fare contratti a progetto.
94	Il contratto a progetto è un contratto che ha una data di scadenza.
95	Chi ti dà lavoro ti deve fare un contratto che non ha una scadenza.
96	Ti possono fare anche un contratto che ha una scadenza, però dopo tre anni il tuo contratto diventa un contratto che non ha scadenza.
97	Queste notizie parlano di cose che fanno le persone
98	Avere la barba è diventata una moda
99	In questo periodo, molti uomini si fanno crescere la barba perché va di moda.
100	Tanti uomini si fanno crescere la barba perché adesso va molto di moda.
101	Per molti anni gli uomini hanno seguito la moda di avere un viso senza barba e di togliere i peli anche dal corpo.
102	Ora invece c’è la moda degli uomini con la barba perché gli uomini con la barba sembrano più forti e più maschi.
103	A causa di questa moda, molte persone hanno aperto dei negozi che vendono oggetti per fare più bella la barba.
104	Nella lingua inglese questi negozi si chiamano barber shop e ci si possono comprare tanti oggetti per rendere la barba più bella e più curata.
105	Queste notizie parlano di spettacoli e televisione
106	Al cinema c’è il film Cenerentola
107	Dal 12 marzo 2015 nei cinema italiani si può vedere il film Cenerentola
108	Dal 12 marzo 2015 al cinema si può vedere il fi lm Cenerentola.
109	La storia che si vede in questo film fatto con attori e attrici è la stessa storia del famoso cartone animato fatto dalla Disney.
110	Il film racconta la storia d’amore tra Cenerentola e il principe azzurro.
111	Cene- rentola e il principe azzurro alla fine si sposano e vivono felici e contenti nel castello del principe.
112	L’attrice che fa Cenerentola si chiama Lily James ed è inglese, l’attore che fa il principe azzurro si chiama Richard Madden ed è nato in Scozia.
113	Queste notizie parlano di sport
114	Campionato mondiale di Formula 1
115	Il 15 marzo 2015 sono iniziate le gare di automobili
116	Il campionato mondiale di Formula 1 è formato da venti gare di automobili.
117	Chi vince più gare diventa il campione mondiale di Formula 1.
118	Ogni gara è fatta in un paese diverso in posti che si chiamano circuiti.
119	Il circuito è una pista dove girano solo le automobili che partecipano alla gara.
120	L’Italia partecipa alla gara con le automobili che si chiamano Ferrari.
121	I due piloti delle automobili Ferrari sono Sebastian Vettel e Kimi Raikkonen.
122	Le gare di automobili si possono vedere in televisione.
123	La prima gara c’è stata il 15 marzo 2015.
124	Il campionato fi nisce il 29 settembre 2015.
125	Questa notizia parla di cose strane
126	Una merendina fatta con i vermi
127	Ha un sapore molto dolce e dà molta energia
128	In Alto Adige, uno scienziato che si chiama Stefan Klettenhammer ha inventato una nuova merendina fatta con i vermi.
129	Questa merendina non è ancora pronta, ci vuole ancora molto tempo per comprarla nei negozi.
130	Questa merendina è stata fatta perché tra tanti anni le cose da mangiare saranno sempre di meno e allora bisogna pensare a nuove cose da mangiare.
131	Questa merendina è fatta con piccoli vermi.
132	Questi piccoli vermi sono lavati e tritati così diventano come una crema.
133	Questa merendina ha un sapore molto dolce e dà molta energia.
134	L’Oroscopo di aprile 2015
135	Ariete
136	La primavera ti piace tanto, sarai felice!
137	Gemelli
138	Farai un bel viaggio con la tua famiglia
139	Leone
140	Sei un po’ stanco, devi dormire di più!
141	Bilancia
142	In questo mese farai molte cose che ti piacciono
143	Sagittario
144	Farai amicizia con una persona simpatica
145	Acquario
146	C’è tanto amore intorno a te, sarai contento!
147	Toro
148	Conoscerai molte persone e ti farai nuovi amici
149	Cancro
150	Sei nervoso, attento a non parlare troppo!
151	Vergine
152	Questo mese avrai una bella sorpresa
153	Scorpione
154	Sei molto divertente e tutti vogliono stare con te
155	Capricorno
156	Compri tante cose, attento a non spendere troppo!
157	Pesci
158	Le persone che ti vogliono bene sono felici di stare con te
159	Una notizia importante
160	In Italia 8000 persone non pagano le tasse
161	Una ricerca fatta dalla Guardia di Finanza dice che sono 8000 le persone che non pagano le tasse
162	In Italia le persone che guadagnano dei soldi e che hanno delle cose come, ad esempio, una casa, devono pagare le tasse.
163	Le tasse sono dei soldi che le persone devono dare allo Stato italiano.
164	Con questi soldi lo Stato italiano ci paga tante cose che servono alle persone.
165	Ad esempio, lo Stato italiano con questi soldi ci paga i dottori che ci curano o i maestri delle scuole.
166	È molto importante pagare le tasse, perché così lo Stato italiano può pagare i dottori che ci curano, i maestri delle scuole e tante altre persone che fanno delle cose per noi.
167	Una ricerca fatta dalla Guardia di Finanza dice che le persone che non pagano le tasse sono 8000.
168	La Guardia di finanza è fatta da poliziotti che controllano chi paga le tasse e chi non paga le tasse.
169	Se la Guardia di finanza scopre che non paghi le tasse, te le fa pagare e ti fa una grossa multa.
170	Queste notizie parlano di cose che fanno le persone
171	Su Facebook ci sono persone che vendono cose false
172	Molte persone vendono e comprano cose false su Facebook
173	Facebook è un social network ma alcune persone lo usano per vendere o comprare delle cose.
174	Alcune persone però vendono su Facebook delle cose che sono false e ti fanno credere che sono di marche famose.
175	Chi vende cose false su Facebook può andare in prigione.
176	Chi compra su Facebook delle cose false può essere scoperto dalla Polizia e può essere obbligato a pagare una multa che può essere anche molto costosa.
177	Stai attento quando compri su Facebook delle cose di marche famose, perché possono essere false.
178	Queste notizie parlano di spettacoli e televisione
179	Il Maggio Musicale Fiorentino
180	Il Maggio Musicale Fiorentino è una famosa manifestazione che si fa a Firenze con spettacoli, concerti e balletti
181	Ogni anno a Firenze si fa una manifestazione che si chiama Il Maggio Musicale Fiorentino.
182	Questa manifestazione viene fatta per festeggiare l’arrivo della primavera.
183	Questa manifestazione è molto famosa e si fa da molti anni.
184	Questa manifestazione dura due mesi.
185	In questi due mesi, ogni giorno si fanno concerti, balletti e spettacoli teatrali.
186	Questa manifestazione è iniziata il 27 aprile e finisce il 28 giugno.
187	Per sapere più cose su questa manifestazione puoi guardare il sito Internet www.operadifirenze.it.
188	Queste notizie parlano di sport
189	Internazionali d’Italia di tennis
190	Le gare di tennis ci sono a Roma dal 7 al 17 maggio 2015
191	Gli Internazionali d’Italia di tennis sono delle partite di tennis che si fanno a Roma in un posto che si chiama Foro Italico.
192	Il tennis è uno sport e si gioca nei campi da tennis.
193	Il campo da tennis è come un piccolo stadio:
194	ha la forma di un rettangolo, per terra ci può essere l’erba o la terra.
195	Questo campo è diviso da una rete.
196	Una partita di tennis può essere fatta da due giocatori o da quattro giocatori.
197	Questi giocatori devono usare un oggetto che si chiama racchetta per lanciarsi una pallina senza toccare la rete.
198	I giocatori devono prendere la pallina con la racchetta senza farla cadere.
199	Chi fa cadere di più la pallina perde la partita.
200	Gli Internazionali d’Italia di tennis sono molto famosi e ci partecipano i giocatori di tennis più bravi del mondo.
201	Questa notizia parla di cose strane
202	Un francobollo è stato venduto a 7 milioni di euro
203	Questo francobollo si chiama One Cent Magenta
204	Un francobollo è stato venduto a 7 milioni di euro in un’asta a New York.
205	Fare un’asta vuole dire vendere delle cose che hanno molto valore e che non sono facili da trovare.
206	Le persone che vogliono comprare queste cose si incontrano per partecipare all’asta.
207	Per comprare queste cose, le persone offrono dei soldi e fanno a gara a chi offre di più.
208	Chi offre più soldi vince la gara e può comprare l’oggetto che vuole.
209	Il francobollo venduto a 7 milioni di euro è stato fatto molti anni fa e si chiama "One-Cent Magenta".
210	Questo francobollo è stato fatto in un Paese che si chiama Guyana.
211	La Guyana si trova nell’America meridionale.
212	Questo francobollo è molto piccolo, è nero e rosso e sopra ci è disegnata una piccola nave.
213	Questo francobollo è unico al mondo ed è il più famoso tra tutti i francobolli.
214	La persona che lo ha comprato ha chiesto ai venditori di non far sapere il suo nome a nessuno.
215	L’Oroscopo di maggio 2015
216	Ariete
217	In questo mese farai una bella gita
218	Gemelli
219	Vuoi sempre avere ragione, non litigare!
220	Leone
221	Hai tante cose da fare ma riuscirai a farle tutte
222	Bilancia
223	Conoscerai molte persone e ti farai nuovi amici
224	Sagittario
225	Molte persone ti vogliono bene e vogliono stare con te
226	Acquario
227	Comprerai molte cose che ti piacciono
228	Toro
229	Sei molto divertente e tutti vogliono fare festa con te!
230	Cancro
231	Incontrerai una persona gentile e simpatica
232	Vergine
233	Questo mese spenderai molti soldi
234	Scorpione
235	Sei molto stanco, ti devi riposare!
236	Capricorno
237	Attento a non mangiare troppo! Troppi dolci fanno ingrassare!
238	Pesci
239	Devi stare tranquillo, sei un po’ nervoso!
240	Una notizia importante
241	La nuova legge elettorale
242	Dal mese di luglio 2016 ci sarà una nuova legge elettorale che si chiama Italicum
243	In Italia, dal mese di luglio 2016 ci sarà una nuova legge elettorale che si chiama Italicum.
244	La legge elettorale è una legge su come gli italiani scelgono i politici che poi fanno parte del Governo e del Parlamento.
245	Per scegliere i politici che poi fanno parte del Governo e del Parlamento gli italiani li votano durante un evento che si chiama elezioni.
246	La nuova legge elettorale dice che durante le elezioni i politici si uniscono e formano dei gruppi.
247	Questi gruppi si chiamano liste.
248	Quando i cittadini vanno a votare, il gruppo di politici che ottiene la maggioranza dei voti vince le elezioni.
249	Avere la maggioranza dei voti vuol dire che vince le elezioni la lista che ha avuto molti più voti di tutte le altre liste.
250	Se nessuna delle liste ottiene la maggioranza dei voti si deve votare di nuovo.
251	Alla nuova votazione partecipano solo le due liste che nella prima votazione hanno avuto più voti di tutte le altre.
252	Queste notizie parlano di cose che fanno le persone
253	È nata la seconda figlia del principe William e di Kate
254	La bambina è nata il 2 maggio e si chiama Charlotte
255	Il 2 maggio è nata la seconda figlia del principe d’Inghilterra William e della duchessa Kate.
256	La bambina è molto bella e le hanno dato tre nomi:
257	Charlotte, Elisabeth, Diana.
258	Le hanno dato il nome Charlotte perché il papà di William si chiama Carlo.
259	Le hanno dato il nome Elisabeth perché è il nome della nonna di William.
260	La nonna di William è la regina d’Inghilterra.
261	Le hanno dato il nome Diana perché la mamma di William era la principessa Diana.
262	Charlotte è la seconda figlia di William e Kate.
263	Il primo figlio di William e Kate è nato nel 2013 e si chiama George.
264	Queste notizie parlano di spettacoli e televisione
265	La serie televisiva Beautiful è arrivata a 7.000 puntate
266	La famosa serie televisiva Beautiful si vede in televisione dal 1990
267	Beautiful è una famosa serie televisiva e si vede in televisione dal lunedì al venerdì alle 13.40 su Canale 5
268	Questa serie televisiva si vede in televisione dal 1990 ed è arrivata a 7.000 puntate.
269	Per festeggiare tutte queste puntate, il 7 maggio su Canale 5 hanno fatto vedere una puntata speciale di Beautiful.
270	In questa puntata speciale hanno raccontato i momenti più importanti della storia di Beautiful e c’erano tutti gli attori.
271	In queste 7.000 puntate ci sono stati 84 matrimoni, 15 nascite, 18 morti, 3 resurrezioni.
272	Beautiful è vista in tutto il mondo da 35 milioni di persone ed è la serie televisiva più famosa del mondo.
273	Queste notizie parlano di sport
274	La Juventus ha vinto lo scudetto
275	La Juventus è campione d’Italia di calcio
276	La squadra di calcio della Juventus ha vinto lo scudetto 2015.
277	Da quattro anni la Juventus vince sempre lo scudetto.
278	La Juventus ha vinto lo scudetto anche nel 2012, nel 2013, nel 2014 e in questo anno.
279	La Juventus è una squadra di calcio della città di Torino.
280	I tifosi della Juventus si chiamano juventini e sono tanti:
281	gli juventini sono 250 milioni e si trovano in tutto il mondo.
282	Ora sono molto felici perché la loro squadra ha vinto lo scudetto.
283	In Italia, per festeggiare lo scudetto gli juventini hanno fatto una grande festa con tutti i giocatori.
284	La festa c’è stata il 9 maggio.
285	Alla festa c’era anche l’allenatore della Juventus che si chiama Massimiliano Allegri.
286	Questa notizia parla di cose strane
287	Un fiore ha un disegno con la faccia di una scimmia Questo fiore si chiama orchidea scimmia ed è molto raro
288	Uno dei fiori più strani al mondo è un fiore che si chiama orchidea scimmia.
289	Questo fiore si chiama così perché ha un disegno che sembra una faccia di scimmia.
290	Questo fiore è molto difficile da trovare e cresce sulle montagne.
291	Questo fiore si trova nelle montagne dell’Ecuador, della Colombia e del Perù.
292	Ecuador, Colombia e Perù sono Paesi dell’America del Sud.
293	L’Oroscopo di giugno 2015
294	Ariete
295	Sei gentile con gli amici e molto simpatico.
296	Gemelli
297	Vuoi sempre avere ragione, non litigare!
298	Leone
299	Incontrerai una persona gentile e simpatica.
300	Bilancia
301	Sei nervoso, hai troppe cose da fare!
302	Sagittario
303	Avrai tanto amore dai tuoi amici.
304	Acquario
305	La primavera ti piace tanto e ti rende felice.
306	Toro
307	Molte persone ti vogliono bene e sei molto contento.
308	Cancro
309	Questo mese comprerai molte cose, non esagerare!
310	Vergine
311	Sei un po’ stanco, ti devi riposare!
312	Scorpione
313	Farai un bel viaggio con la tua famiglia.
314	Capricorno
315	In questo mese ti aspetta una gita fuori città.
316	Pesci
317	Farai tante passeggiate con i tuoi amici.
318	Una notizia importante
319	L’Istat dice che in Italia le cose vanno meglio
320	Si fanno più coltivazioni e prodotti e si costruiscono più case
321	In Italia c’è l’Istat.
322	L’Istat è un istituto che fa delle ricerche su tante cose.
323	Fare queste ricerche vuol dire che si fanno delle domande alle persone su una cosa e ogni persona risponde.
324	Ad esempio, l’Istat chiede alle persone se sono felici.
325	Ogni persona risponde se è felice o no.
326	L’Istat mette insieme tutte queste risposte e poi comunica agli italiani quante persone sono felici e quante no.
327	Queste ricerche servono per vedere come si vive nel nostro Paese e se le cose in Italia vanno bene o male.
328	Una ricerca dell’Istat ha detto che in Italia le cose vanno meglio.
329	Si fanno più coltivazioni di frutta e di verdura, si fanno più prodotti e si costruiscono più case.
330	Le cose vanno male invece per chi ha i negozi, per chi ha gli alberghi e per chi trasporta le persone con gli autobus o con i pullman.
331	Queste notizie parlano di cose che fanno le persone
332	La Festa della Repubblica Italiana
333	Il 2 giugno si festeggia la festa della Repubblica Italiana
334	Il 2 giugno si festeggia la festa della Repubblica Italiana.
335	Questa festa viene fatta dal 1948.
336	Questa festa viene fatta perché il 2 giugno 1948 l’Italia è diventata una Repubblica.
337	Avere una Repubblica vuole dire che un Paese è governato da un Parlamento scelto dai cittadini e da un Governo.
338	Prima del 2 giugno 1948 in Italia c’era la Monarchia.
339	Avere una Monarchia vuol dire che un Paese è governato da un re.
340	Il 2 giugno 1948 l’Italia è diventata una Repubblica perché gli italiani lo hanno deciso con un referendum.
341	Fare un referendum vuol dire che i cittadini chiedono di votare per scegliere delle cose importanti per il loro Paese.
342	Con il referendum del 2 giugno 1948 gli italiani potevano scegliere di avere ancora il re o la Repubblica e hanno scelto di avere la Repubblica.
343	Il 2 giugno 1948 è una data molto importante anche perché per la prima volta le donne hanno potuto votare.
344	Prima del 2 giugno 1948 le donne non potevano votare.
345	A Roma il 2 giugno si festeggia in un posto che si chiama Fori Imperiali.
346	Si fa una bella sfilata di tutti i militari italiani e ci sono anche tutti i politici e il Presidente della Repubblica.
347	Queste notizie parlano di spettacoli e televisione
348	Premio della televisione 2015 È stato dato un premio ai programmi televisivi più belli del 2015
349	Una giuria è un gruppo di persone che decide a chi dare un premio a qualcosa o qualcuno.
350	Una giuria formata da personaggi della televisione e del cinema ha votato i programmi televisivi più belli del 2015.
351	La giuria ha deciso premiare questi programmi:
352	• Amici • Il Festival di Sanremo • The Voice • Le Iene • Ballando con le stelle • Striscia la notizia • Sogno e son desto 2 • Pechino Express • Tale e Quale Show • Masterchef
353	La giuria ha detto che il personaggio che è piaciuto di più nel 2015 è stato Maria de Filippi.
354	La serie televisiva più bella invece è stata Braccialetti Rossi.
355	Anche i telespettatori hanno votato il loro programma preferito.
356	Il programma preferito dai telespettatori è stato Tale e Quale Show.
357	Queste notizie parlano di sport
358	Juventus, Roma e Lazio
359	in Champions League
360	Le tre squadre italiane di calcio parteciperanno al torneo Champions League
361	La Juventus, la Roma e la Lazio parteciperanno alla Champions League.
362	La Champions League, che si chiama in italiano Coppa dei Campioni d'Euro- pa, è il più importante torneo di calcio in Europa.
363	Le partite ci sono da luglio a maggio e ci partecipano le squadre di calcio che sono arrivate ai primi posti della classifica nei campionati dei loro Paesi.
364	In Italia quest’anno la Juventus, la Roma e la Lazio sono arrivate ai primi posti della classifica del campionato di calcio italiano.
365	La Juventus è arrivata prima e ha vinto lo scudetto, la Roma è arrivata seconda e la Lazio è arrivata terza.
366	La prima partita della Champions League ci sarà il 15 settembre 2015 e la finale ci sarà il 28 maggio 2016.
367	La squadra che ha vinto più volte la Champions League è il Real Madrid.
368	Il Real Madrid è una squadra spagnola.
369	Questa notizia parla di cose strane
370	Un ristorante per persone e per cani
371	In questo ristorante una persona e il suo cane possono mangiare a tavola insieme
372	C’è un ristorante dove una persona può mangiare a tavola con il suo cane.
373	Questo ristorante si trova in Asia, in un Paese che si chiama Filippine.
374	In questo ristorante si preparano dei cibi per le persone e dei cibi per i cani.
375	Le persone possono scegliere le cose che vogliono mangiare e che piacciono di più a loro e ai loro cani.
376	In questo ristorante ti danno un foglio dove ci sono scritte le cose da mangiare per le persone e un foglio dove ci sono scritte le cose da mangiare per i cani.
377	Il ristorante è stato aperto da una ragazza che si chiama Giannina Gonzales.
378	Questa ragazza ama molto i cani e per questo motivo ha aperto questo ristorante dove i cani possono mangiare insieme ai loro padroni.
379	Il ristorante è aperto da quattro anni e ha molto successo.
380	L’Oroscopo di luglio 2015
381	Ariete
382	In questo mese ti aspetta un bel viaggio
383	Gemelli
384	Incontrerai persone simpatiche e gentili
385	Leone
386	In questo mese sarai contento e felice
387	Bilancia
388	Non fare troppe cose tutte insieme!
389	Sagittario
390	Farai tante passeggiate con i tuoi amici
391	Acquario
392	Farai un bel viaggio con la tua famiglia
393	Toro
394	Questo mese comprerai molte cose che ti piacciono
395	Cancro
396	Sei un po’ stanco, ti devi riposare!
397	Vergine
398	Nel mese di luglio avrai molta fortuna
399	Scorpione
400	Ti distrai troppo, devi stare più attento
401	Capricorno
402	In questo mese farai una bella gita
403	Pesci
404	Sei nervoso, e ti va di litigare
405	Una notizia importante
406	Le Bandiere Blu 2015
407	La Bandiera Blu è un premio che si dà alle spiagge italiane più belle e più pulite
408	Nel 2015 la Bandiera Blu è stata data a 280 spiagge italiane.
409	La Bandiera Blu viene data quando la spiaggia e il mare sono puliti e quando nella spiaggia ci sono tanti servizi.
410	Nella spiaggia i servizi sono: i parcheggi per le macchine, le strade dove possono andare le biciclette, il bar, gli ombrelloni, le sdraio, le docce per lavarsi dopo avere fatto il bagno nel mare.
411	Nel 2015 la regione che ha avuto più bandiere blu è stata la Liguria, la regione che ha avuto meno bandiere blu è stata la Basilicata.
412	Queste notizie parlano di cose che fanno le persone
413	In estate a molte persone piace prendere il sole per abbronzarsi
414	Prendere il sole fa bene, ma bisogna stare attenti a non scottarsi
415	In estate a molte persone piace prendere il sole perché è piacevole e la pelle diventa abbronzata, ma bisogna stare attenti a non scottarsi.
416	Per non scottarsi bisogna prendere il sole la mattina e il pomeriggio quando non fa tanto caldo.
417	Per non scottarsi bisogna mettere sempre la crema solare.
418	La crema solare va messa più volte quando vai in spiaggia.
419	Se fai il bagno nel mare è meglio mettere di nuovo la crema solare.
420	Quando stai al sole puoi mettere un cappello per non prendere troppo sole in testa.
421	Quando stai al sole puoi mettere gli occhiali da sole per proteggere gli occhi dal sole.
422	Quando stai al sole devi bere molta acqua.
423	Queste notizie parlano di spettacoli e televisione
424	MTV Music Award 2015
425	MTV Music Award 2015 è un premio che viene dato ai cantanti più bravi
426	MTV Music Award 2015 è un premio che viene dato ai cantanti più bravi.
427	Quest’anno il premio è stato dato il 14 giugno a Firenze.
428	Il premio è stato dato durante un evento che ha presentato Emis Killa.
429	Emis Killa è un giovane cantante italiano che fa musica rap.
430	La musica rap è un tipo di musica dove c’è una musica e le parole non sono cantate, ma dette come quando si parla.
431	In Italia ci sono cantanti che fanno musica rap.
432	I più famosi sono J-Ax, Fedez e Fabri Fibra.
433	I vincitori del premio MTV Music Award 2015 sono stati Marco Mengoni, Aless- andra Amoroso, Fragola, Tiziano Ferro e J-Ax.
434	Sono stati dati dei premi anche ai cantanti stranieri.
435	Hanno ricevuto il premio Lady Gaga, Demi Lovato, Tokio Hotel e Justin Bieber.
436	Queste notizie parlano di sport
437	Beach volley, lo sport dell’estate
438	In estate sulle spiagge si gioca a beach volley
439	In estate sulle spiagge si può giocare a beach volley.
440	Il beach volley è uno sport e in italiano vuol dire pallavolo sulla spiaggia.
441	Questo sport infatti è uguale alla pallavolo ma si gioca sulla sabbia.
442	Lo sport della pallavolo invece si gioca in un campo di gioco diviso in due parti da una rete.
443	Una squadra di giocatori sta da una parte del campo e l’altra squadra di gio- catori sta dall’altra parte del campo.
444	Le due squadre di giocatori devono mandare la palla sopra la rete per farla cadere nell’altro campo.
445	Il beach volley si gioca come si gioca a pallavolo però si gioca sulla sabbia.
446	Nel beach volley
447	ogni squadra è formata da due giocatori mentre nella pallavolo ogni squadra è formata da sei giocatori.
448	Questa notizia parla di cose strane
449	Tre amici sono stati in 19 paesi diversi in un solo giorno
450	I tre amici sono riusciti a visitare 19 paesi in un solo giorno usando automobili e due aerei
451	La scorsa estate, tre amici norvegesi hanno fatto una cosa strana.
452	I tre amici sono riusciti a visitare 19 paesi diversi in un solo giorno.
453	I tre amici sono partiti a mezzanotte dalla Grecia, passando poi per Bulgaria, Macedonia, Kosovo, Serbia, Croazia, Bosnia, Slovenia, Austria, Ungheria, Slovacchia, Repubblica Ceca, Germania, Olanda, Belgio, Lussemburgo, Francia, Svizzera e Liechtenstein.
454	Per raggiungere tutti questi paesi i tre amici hanno usato tante automobili e hanno preso due aerei.
455	L’Oroscopo dell'estate 2015
456	Ariete
457	Arriva l’estate e avrai molto tempo libero per i tuoi amici!
458	Gemelli
459	Con l’estate fi nalmente ti puoi riposare!
460	Leone
461	Questa estate sarai molto fortunato!
462	Bilancia
463	Farai molte gite con la tua famiglia.
464	Sagittario
465	Ti aspetta un gran bel viaggio!
466	Divertiti!
467	Acquario
468	Le tue vacanze saranno molto belle.
469	Toro
470	Le tue vacanze saranno fantastiche!
471	Cancro
472	Passerai molto tempo con i tuoi amici.
473	Vergine
474	Farai tante cose, attento a non stancarti troppo.
475	Scorpione
476	Incontrerai tante persone simpatiche e gentili.
477	Capricorno
478	Questa estate puoi conoscere nuove persone!
479	Pesci
480	Con l’estate si mangia di più:
481	attento ai dolci!
