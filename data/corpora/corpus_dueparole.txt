
--- 1 prima_pagina_2006_1.1.txt ---

Il “referendum” di giugno 2006



Il 25 e il 26 giugno 2006
i cittadini italiani
hanno votato per il referendum
costituzionale confermativo
della “Legge di modifica
alla seconda parte
della Costituzione”.
Referendum è una parola latina
e indica la votazione
con la quale tutti i cittadini
decidono direttamente qualcosa.



Con il referendum di giugno 2006
i cittadini italiani
dovevano decidere se approvare
o se bocciare le modifiche
alla Costituzione italiana
decise dai deputati e senatori
del centro-destra, nel novembre 2005.



La Costituzione è l’insieme
delle leggi più importanti
della Repubblica italiana.



La Costituzione italiana prevede
4 tipi di referendum: abrogativo,
territoriale, consultivo
e costituzionale.
Con il referendum abrogativo
i cittadini decidono di abrogare,
cioè di cancellare in tutto o in parte
una legge dello Stato italiano.
Con il referendum territoriale
e con il referendum consultivo
i cittadini votano per esprimere
un parere per unire o per separare
una regione o per decidere
se vogliono una nuova regione.
Con il referendum costituzionale
i cittadini votano per approvare
o per cancellare alcune modifiche
alla Costituzione.
Nel referendum costituzionale
di giugno 2006, la maggior parte
dei cittadini italiani
ha deciso di cancellare
le modifiche alla Costituzione.

--- 2 vita_in_casa_2006_1.1.txt ---

Gli alberi in città



Gli alberi in città
sono belli e molto utili.
Gli alberi producono ossigeno,
cioè il gas componente dell'aria
che è indispensabile per respirare.
Gli alberi filtrano e cambiano
l'aria inquinata dai gas di scarico
delle automobili e dei camion
e la arricchiscono di ossigeno.
Così gli abitanti delle città
possono respirare meglio.



In estate gli alberi fanno ombra
e riparano dalla polvere e dal sole.
Nelle strade e nei viali alberati
fa meno caldo che nelle strade e
nei viali senza alberi.



Gli alberi assorbono e riducono
anche il rumore del traffico.
L'inquinamento acustico,
cioè l'inquinamento da rumore,
è molto dannoso per le persone.
Negli Stati Uniti d'America
alcuni scienziati
hanno studiato il modo migliore
per diminuire il rumore del traffico
con le barriere verdi,
cioè con file di alberi.



Gli alberi che sono più adatti
a ridurre il rumore, sono gli alberi
con foglie larghe e rigide
come gli aceri, i tigli,
i viburni, le querce e i platani.


--- 3 vita_in_casa_2006_1.2.txt ---

Che fare dei nostri animali
quando andiamo in vacanza?



Che cosa possiamo fare in estate
se vogliamo partire per le vacanze
e abbiamo un cane o un gatto?
La cosa migliore per l'animale
è portarlo in vacanza con noi.
Per trasportare i gatti ci sono
cestini chiusi con uno sportello
che lasciano passare l'aria
necessaria per respirare.
Nei treni, negli aerei, nelle navi,
ci sono reparti appositi per i cani,
i gatti e altri animali domestici.



Ci sono molti alberghi e pensioni
che accettano gli animali.
Visitiamo il sito della Lega Nazionale
per la Difesa del Cane
www.legadelcane.org
per sapere i nomi degli alberghi
che accettano gli animali
nella nostra città.
Nelle grandi città ci sono
cooperative di giovani
che si prendono cura a pagamento
dei nostri animali quando partiamo.
Questi giovani vengono a casa nostra
finché siamo via, e danno cibo
e acqua al nostro gatto o cane
e lo portano a passeggio.
A Roma, per esempio, ci sono
la cooperativa LeMuse
(telefono 06-87186077)
e la cooperativa Masterdog
(telefono 06-58202122)
a cui chiedere informazioni.

--- 4 vita_in_casa_2006_1.3.txt ---

3 ricette veloci
(per 4 persone)



Crostini alla pizzaiola

Che cosa serve

- 8 fette di pane raffermo
- un po' di olio
- una mozzarella
- una scatola di pomodori pelati
- 8 filetti di acciughe (alici)
- un cucchiaio di origano

Che cosa devo fare

Tolgo la crosta alle fette di pane.
Metto le fette una accanto all'altra
in un piatto da forno e le condisco
con un filo d'olio. Sulle fette di pane
metto la mozzarella tagliata a fettine;
poi le copro di pomodoro. Su ogni fetta
stendo un filetto di acciuga,
spargo un po' di origano
e metto nel forno
per un quarto d'ora circa.

Crostini alle alici

Che cosa serve

- 8 fette di pane raffermo
- una mozzarella
- 50 grammi di burro
- 8 filetti di alici (acciughe)

Che cosa devo fare

Tolgo la crosta alle fette di pane,
le metto in una pirofila e le copro
con fette di mozzarella.
Metto la pirofila nel forno caldo.
Metto il burro in un tegamino,
lo faccio sciogliere: aggiungo le alici
e mescolo finché sono sciolte.
Tolgo la pirofila dal forno
e verso la salsa di alici sui crostini.

Crostini al prosciutto

Che cosa serve

- 4 panini all'olio lunghi
- una mozzarella
- 4 fette di prosciutto

Che cosa devo fare

Taglio a fette i panini e la mozzarella.
Metto le fette di mozzarella
fra una fetta e l'altra dei panini.
Avvolgo ogni panino
in una fetta di prosciutto.
Dispongo i panini in una pirofila
e li metto in forno per un quarto d'ora.

--- 5 sport_2006_1.1.txt ---

Il Campionato mondiale di calcio
in Germania



Quest’anno, in Germania,
32 squadre nazionali di calcio
partecipano
al Campionato mondiale di calcio.
Ci sono squadre nazionali europee,
americane, asiatiche, africane
e una squadra nazionale oceanica:
l’Australia.



Le squadre nazionali che partecipano
al Campionato mondiale di calcio
sono le squadre più forti del mondo.
Infatti, per partecipare al Campionato,
le squadre nazionali dei Paesi
di tutto il mondo
devono giocare tra loro
nelle gare eliminatorie. Le squadre
che vincono le gare eliminatorie
superano le fasi eliminatorie
e possono partecipare
al Campionato mondiale di calcio.
La squadra nazionale dell’Italia
può partecipare al campionato perché
ha giocato con le squadre nazionali
della Norvegia, della Scozia,
della Slovenia e della Bielorussia
e ha superato le fasi eliminatorie.



Le squadre nazionali europee sono 14:
Italia, Spagna, Portogallo, Svizzera,
Francia, Inghilterra, Olanda, Croazia,
Germania, Repubblica Ceca, Svezia,
Polonia, Ucraina, e Serbia Montenegro.



Le squadre nazionali americane sono 8:
Brasile, Argentina, USA,
Costa Rica, Messico, Paraguay
e la squadra di Trinidad e di Tobago.



Le squadre nazionali asiatiche sono 4:
Corea, Giappone, Iran e Arabia Saudita.



Le squadre nazionali africane sono 5:
Ghana, Tunisia, Costa D’Avorio,
Togo e Angola.



Nelle squadre nazionali giocano
i giocatori di calcio più bravi
di ogni Paese.
Molti giocatori che giocheranno
le partite del Campionato mondiale
sono famosi in Italia,
perché giocano nelle squadre
del Campionato italiano di calcio.
Ad esempio: il giocatore
della squadra nazionale argentina,
Leandro Cufrè, gioca con la squadra
della Roma; il giocatore della squadra
della Repubblica Ceca, Pavel Nedved,
gioca con la squadra della Juventus;
il giocatore della squadra nazionale
brasiliana, Marcos Cafu,
gioca con la squadra del Milan.
Moltissimi tifosi e sportivi, italiani
e stranieri, vedranno le partite
negli stadi tedeschi
o in Italia, per televisione.

--- 6 sport_2006_1.2.txt ---

Che cosa è
il Campionato mondiale di calcio



Il Campionato mondiale di calcio
è il torneo di calcio
più importante e famoso nel mondo.
Il campionato mondiale di calcio
Di quest’anno è il diciottesimo
Campionato mondiale.
Infatti, nel 1930 l’Uruguay
organizzò il primo Campionato
mondiale di calcio.
Dal 1930, ogni 4 anni,
un Paese diverso organizza
il Campionato mondiale di calcio.



Quest’anno, la Germania organizza
il Campionato mondiale di calcio.
Il Campionato del 2006
inizia il 9 giugno, a Berlino.
Le squadre nazionali di calcio
dei Paesi di tutto il mondo
giocheranno le partite
in varie città tedesche.



Ad esempio, giocheranno a Monaco,
a Berlino, ad Amburgo, a Lipsia.



La squadra nazionale
italiana di calcio
giocherà la prima partita
del Campionato mondiale
il 12 giugno, ad Hannover,
con il Ghana.
Poi giocherà la seconda partita
il 17 giugno, a Kaiserslauten,
con gli USA
e giocherà la terza partita
il 22 giugno, ad Amburgo,
con la Repubblica Ceca.



Le due squadre più forti del torneo
giocheranno la partita finale
del Campionato mondiale di calcio
il 9 luglio, a Berlino. La squadra
che vincerà la partita finale
vincerà la Coppa del mondo.

--- 7 cultura_2006_1.1.txt ---

Da sessanta anni il voto alle donne



Sessanta anni fa,
il 2 giugno 1946,
in Italia ci sono state
le elezioni politiche.
Quel giorno,
anche le donne italiane
hanno potuto votare
per la prima volta;
Le elezioni politiche
del 2 giugno 1946 sono state
un avvenimento molto importante
per la storia dell’Italia.



Per molti anni, in Italia,
le persone non avevano potuto
votare liberamente.
Infatti c’erano state la guerra,
la dittatura fascista,
l’occupazione dei nazisti tedeschi
e la Resistenza dei partigiani.
Nel 1946, in Italia c’era ancora
il re, Umberto II di Savoia.



Il 2 giugno 1946
le donne italiane
e gli uomini italiani hanno votato
per scegliere la forma dello stato,
tra monarchia e repubblica.
La monarchia è una forma
di governo che ha a capo il re.
La repubblica
è una forma di governo
che ha a capo i rappresentanti
eletti da tutti i cittadini.



Il 2 giugno 1946 tutti gli italiani
e tutte le italiane
hanno votato
anche per eleggere
l’Assemblea Costituente.



L’ Assemblea Costituente
era un insieme di persone
che dovevano scrivere
la Costituzione, cioè la legge
fondamentale dello stato italiano.
Abbiamo parlato
della Costituzione italiana
nella prima pagina
di questo numero di dueparole.



Fino al 1946 le donne italiane
avevano potuto votare
solo per eleggere i rappresentanti
delle amministrazioni comunali.
Ma grazie a una nuova legge,
il 2 giugno 1946 ,
per la prima volta le donne italiane
hanno potuto votare, cioè
hanno fatto scelte che riguardavano
il governo dello Stato italiano.



Palmiro Togliatti e
Alcide De Gasperi
sono i due uomini politici
che hanno presentato insieme
la legge per il diritto di voto
alle donne italiane.
Palmiro Togliatti apparteneva al PCI,
Partito Comunista Italiano.
Alcide De Gasperi apparteneva alla DC,
Democrazia Cristiana.



Con questa nuova legge le donne
hanno conquistato il diritto
di votare e anche di essere votate.
Così finalmente le donne hanno potuto
partecipare alla vita politica.
Quando tutti i cittadini di uno Stato,
uomini e donne,
hanno il diritto di votare
si dice che in quello Stato
c’è il suffragio universale.



Il 2 giugno 1946 hanno votato
più di dodici milioni di donne.
Molte donne avevano partecipato
anche alla campagna elettorale.
La campagna elettorale
è  il periodo
che precede le elezioni.
Durante questo periodo, le persone
che vogliono essere elette
spiegano le loro idee
e i loro progetti.



Durante la campagna elettorale
del 1946 uomini e donne
andavano in giro nelle strade
e nelle piazze delle città
e dei paesi a parlare alla gente.
Per la prima volta le donne
potevano esprimere le loro opinioni
ed essere ascoltate.



Alle elezioni del 2 giugno 1946
le donne italiane
e gli uomini italiani
hanno scelto la Repubblica .
Perciò ancora oggi,
il 2 giugno di ogni anno,
noi festeggiamo la nascita
della Repubblica italiana.



Il 2 giugno 1946 le donne italiane
e gli uomini italiani hanno eletto
anche i rappresentanti
dell’Assemblea Costituente.
Nell’Assemblea Costituente
sono state elette 556 persone:
21 di queste persone erano donne.
Cinque di queste donne sono entrate
a far parte della Commissione
che doveva scrivere la Costituzione.
Queste donne hanno dato
un contributo molto prezioso
per la nascita della Costituzione.
Infatti la Costituzione italiana
riconosce gli stessi doveri
e gli stessi diritti
agli uomini e alle donne,
nella vita e nel lavoro.
La Costituzione riconosce anche
la parità tra marito e moglie:
per esempio, marito e moglie
possono scegliere insieme
come educare i loro figli.

--- 8 notizie_estero_2006_1.1.txt ---

Il governo dell’Iran vuole produrre
energia nucleare



I rappresentanti
del governo dell’Iran
hanno deciso di produrre in Iran
il combustibile nucleare
per far funzionare
le centrali elettriche.
L’Iran si trova in Medio Oriente
e confina con la Turchia, l’Iraq,
il mar Caspio e il Golfo Persico.



I rappresentanti dei Paesi
che fanno parte dell’Onu,
Organizzazione
delle Nazioni Unite, sono contrari
alla decisione dei rappresentanti
del governo dell’Iran. Infatti,
secondo i rappresentati dell’Onu,
se il governo iraniano
produce il combustibile nucleare
può fabbricare anche armi atomiche.
Infatti, quando chi produce
il combustibile nucleare, può produrre
anche il materiale utile
per costruire armi atomiche.



Perciò i rappresentanti dell’Aiea,
Agenzia Internazionale
per l’Energia Atomica,
ha chiesto ai rappresentanti
del governo dell’Iran
di  interrompere la produzione
di combustibile nucleare.



Il presidente dell’Iran,
Mahmoud Ahmadinejad, ha dichiarato
che l’Iran continuerà a produrre
combustibile nucleare
solo per far funzionare
le centrali elettriche.



Gli Stati Uniti d’America
e alcuni Paesi europei,
come la Francia e la Gran Bretagna,
vogliono convincere con la forza
il governo dell’Iran
a non produrre più combustibile nucleare.
La Russia e la Cina, invece,
vogliono convincere l’Iran
senza usare la forza.

--- 9 notizie_estero_2006_1.2.txt ---

Molte persone non hanno
l’acqua necessaria per vivere



L’acqua è un elemento necessario
per la vita delle persone,
degli animali e delle piante.
L’acqua serve per bere, lavarsi,
cucinare eccetera.
In molti Paesi poveri, come l’Africa,
l’India e alcune zone
dell’America latina,
moltissime persone
non hanno acqua sufficiente
per bere, lavarsi e cucinare. Inoltre,
in molte zone dei paesi poveri
l’acqua è inquinata,
cioè contiene sostanze dannose
per la salute delle persone.



In questi paesi ogni anno
migliaia di persone muoiono
o si ammalano gravemente
perché non hanno
abbastanza acqua
o perché bevono acqua inquinata.



Nei paesi ricchi, come l’Europa
e gli Stati Uniti, le persone hanno
acqua sufficiente per vivere.
Però spesso in questi paesi
le persone usano l’acqua
in modo sbagliato,cioè la sprecano.
Tutti ci dobbiamo impegnare
a usare bene l’acqua
e a non sprecarla.

--- 10 notizie_estero_2006_1.3.txt ---

La “Capitale europea
della cultura per il 2006”



I rappresentanti degli Stati
dell’Unione Europea
hanno deciso
che la città di Patrasso
è la Capitale europea
della cultura per il 2006.



La città di Patrasso
si trova  in Grecia, a ovest.
Patrasso è la terza città
più grande della Grecia
e ha un grande porto commerciale.
Dal porto di Patrasso
partono molte navi, anche per l’Italia.



Durante tutto il 2006,
a Patrasso ci saranno
molte manifestazioni culturali.
Ci saranno molte mostre
che presenteranno
la cultura e l’arte greca.
Ci saranno anche
manifestazioni all’aperto,
come concerti
e spettacoli di danza e di teatro.
Alle manifestazioni culturali
che ci saranno a Patrasso nel 2006
parteciperanno
artisti di tutto il mondo.
Per una settimana
ci saranno manifestazioni
dedicate alla cultura
e all’arte italiana, in particolare
della regione Toscana
e della regione Emilia Romagna.

--- 11 notizie_italia_2006_1.1.txt ---

Il nuovo Presidente
della Repubblica italiana



Il 10 maggio 2006, i senatori,
i deputati e i rappresentanti
delle regioni italiane hanno eletto
l’undicesimo Presidente
della Repubblica italiana.



Il nuovo Presidente
della Repubblica italiana
è Giorgio Napolitano.
Il nuovo Presidente
è stato eletto con 543 voti,
alla quarta votazione.
Alla quarta votazione
hanno partecipato 990 senatori,
deputati e  rappresentanti
delle regioni italiane.
Hanno votato
per Giorgio Napolitano
solo i partiti della maggioranza.
I partiti della maggioranza attuale
sono i partiti di centro-sinistra.
I partiti dell’opposizione attuale sono i
partiti di centro-destra.



I rappresentanti
della maggioranza hanno eletto
Giorgio Napolitano
Presidente della Repubblica
perché è un uomo
ricco di esperienza e di equilibrio.



Giorgio Napolitano
è nato a Napoli il 29 giugno 1925.
Nel 1945 ha aderito al PCI,
Partito Comunista Italiano.
Nel 1947 si è laureato
in Giurisprudenza
e nel 1953 è stato eletto deputato.
Nel 1999 è stato eletto Presidente
della Camera dei Deputati.
Dal 1996 al 1999 è stato Ministro degli
Interni, durante il Governo
di Romano Prodi.
Dal 1999 al 2004 è stato deputato dei
Democratici di Sinistra
nel Parlamento dell’Unione Europea.
Nel Parlamento Europeo è stato
Presidente della Commissione
Affari Costituzionali.
Il 23 settembre 2005,
il Presidente della Repubblica,
Carlo Azeglio Ciampi,
ha nominato Giorgio Napolitano
senatore a vita.

--- 12 notizie_italia_2006_1.2.txt ---

I 10 Presidenti della Repubblica



Dal 1946 al 2006, l’Italia ha avuto
10 Presidenti della Repubblica,
prima di Giorgio Napolitano.
Il mandato, cioè la carica
del Presidente della Repubblica
dura sette anni.



Il primo Presidente
della Repubblica italiana,
dal 1946 al 1948, è stato
Enrico De Nicola.



Dal 1948 al 1995
è stato Presidente Luigi Einaudi.
Prima di diventare Presidente,
Einaudi è stato Governatore
della Banca d’Italia
e Ministro del Bilancio.



Dal 1955 al 1962
è stato Presidente Giovanni Gronchi.
Gronchi è stato uno dei fondatori
del Partito popolare italiano
e ha partecipato alla fondazione
della Democrazia Cristiana.



Dal 1962 al 1964
è stato Presidente Antonio Segni,
che sì è dimesso prima della fine
del suo mandato per motivi di salute.


Dal 1964 al 1971
è stato Presidente Giuseppe Saragat.
Prima di diventare Presidente,
Saragat è stato Ministro degli Esteri.



Dal 1971 al 1978
è stato Presidente Giovanni Leone,
che era stato due volte Presidente
del Consiglio dei Ministri.



Dal 1978 al 1985
è stato Presidente Sandro Pertini,
molto amato da tutti gli italiani.



Dal 1985 al 1992 è stato Presidente
Francesco Cossiga. Prima di diventare
Presidente della Repubblica, Cossiga
è stato due volte Presidente
del Consiglio dei Ministri.



Dal 1992 al 1999
è stato Presidente Oscar Luigi Scalfaro.



Dal 1999 al 2006 è stato Presidente
Carlo Azeglio Ciampi.

--- 13 notizie_italia_2006_1.3.txt ---

Il Parlamento italiano



Il 10 e l’11 aprile 2006, in Italia
ci sono state le elezioni politiche,
cioè le elezioni per il Senato
e per la Camera dei deputati.
Senato e Camera dei deputati
formano il Parlamento italiano.



I cittadini italiani maggiorenni,
cioè che hanno più di 18 anni,
hanno votato per eleggere
i deputati della Camera.
I cittadini italiani
con più di 25 anni hanno votato
per eleggere anche i senatori.



I deputati e i senatori italiani
hanno il compito di preparare,
di discutere e di approvare le leggi.
Inoltre, hanno il compito
di approvare la formazione del governo
e di eleggere, ogni sette anni,
il Presidente della Repubblica.



Dopo le elezioni di aprile,
i deputati e i senatori
del nuovo Parlamento italiano
hanno eletto i nuovi Presidenti
della Camera e del Senato.



Il Presidente del Senato
dirige le riunioni del Senato;
regola e organizza
le attività dei senatori;
dirige le discussioni tra i senatori.
Inoltre, in alcuni casi
il Presidente del Senato
può sostituire
il Presidente della Repubblica.



Il Presidente della Camera
dirige le riunioni della Camera;
organizza le attività
e le riunioni dei deputati.
Inoltre, il Presidente della Camera
controlla
l’amministrazione della Camera.



Il nuovo Presidente del Senato
è Franco Marini.
Il nuovo Presidente della Camera
è Fausto Bertinotti.



Franco Marini è nato nel 1933
a San Pio delle Camere,
vicino L’Aquila. Ha fatto
attività politica nel partito
della Democrazia cristiana.
Dal 1985 al 1991, Franco Marini
è stato segretario del sindacato CISL,
(Confederazione Italiana
Sindacati Lavoratori).
Poi ha fatto parte del partito
della Margherita.
È stato deputato del Parlamento
italiano ed europeo.



Fausto Bertinotti è nato nel 1940
a Sesto San Giovanni, vicino Milano.
Ha fatto attività politica
prima nel sindacato CGIL
(Confederazione Generale
Italiana del Lavoro)
poi nel Partito Comunista Italiano.
È stato segretario del partito
della Rifondazione Comunista
e deputato del Parlamento
italiano ed europeo.

--- 14 notizie_italia_2006_1.4.txt ---

Rimedi contro l’inquinamento
dell’aria



Quest’anno, per far diminuire
l’inquinamento dell’aria
i sindaci di alcune città italiane
come Roma, Milano, Torino,
hanno fatto alcune leggi valide
per alcuni mesi in queste città.



In queste città, i gas di scarico
delle automobili, delle fabbriche
e degli impianti di riscaldamento
inquinano moltissimo l’aria.



Perciò i sindaci hanno deciso
che in alcuni periodi le automobili
non possono circolare liberamente
e che gli automobilisti
devono rispettare alcune regole.
Per esempio a Roma,
un giovedì  possono circolare
le automobili con la targa pari,
il giovedì della settimana dopo
possono circolare le automobili
con la targa dispari.
Inoltre, alcune domeniche
la circolazione è vietata
a quasi tutte le automobili.



Alcuni veicoli
possono circolare sempre: i taxi,
gli autobus, le auto della polizia
e dei pompieri, le ambulanze,
le auto elettriche e a gas,
le automobili Euro4. Le auto Euro4
sono costruite con sistemi moderni
e inquinano meno delle altre auto.

--- 15 spettacoli_2006_1.1.txt ---

I film che hanno vinto
i premi Oscar del 2006



Il 5 marzo, a Los Angeles,
negli Stati Uniti d’America,
una giuria di esperti di cinema
ha assegnato i premi Oscar del 2006.
Il premio Oscar
è una statuetta dorata.
Ogni anno, il film più bello,
il regista migliore
e gli attori più bravi
ricevono il premio Oscar.



Secondo gli esperti di cinema
il migliore film dell’anno 2006
è il film Crash. Contatto fisico
del regista Paul Haggis.
Paul Haggis è nato in Canada
il 10 marzo 1953.
La giuria di esperti di cinema
ha assegnato
molti altri premi Oscar:
al migliore regista,
agli attori più bravi,
al migliore film straniero,
al migliore film di animazione,
al migliore documentario eccetera.



Per esempio, l’attore statunitense
Philip Seymour Hoffman
ha ricevuto il premio Oscar
come migliore attore
per il film Truman Capote:
A sangue freddo.
L’attrice statunitense
Reese Whiterspoon
ha ricevuto il premio Oscar
come migliore attrice
per il film Quando l’amore brucia.



Il film Il suo nome è Tsotsi
del regista sudafricano Gavin Hood
ha vinto il premio Oscar
per il migliore film straniero.
Il film La marcia dei pinguini
del regista francese Luc Jaquet
ha vinto il premio Oscar
per il migliore documentario.
Il film inglese Wallace & Gromit.
La maledizione del coniglio mannaro
dei registi Steve Box e Nick Park
ha vinto il premio Oscar
per il migliore film di animazione.

--- 16 spettacoli_2006_1.2.txt ---

Il nuovo disco di CapaRezza



Nel mese di marzo 2006
è uscito il nuovo disco
di CapaRezza Habemus Capa.
Il vero nome di CapaRezza
è Michele Salvemini.
Caparezza è nato a Molfetta,
vicino a Bari, il 9 ottobre 1973.
Si è diplomato in ragioneria
e poi è andato a studiare a Milano
per diventare pubblicitario.
Ha abbandonato gli studi
e ha iniziato la sua carriera
di cantante di rap.



Il rap è un genere musicale
nato negli anni Settanta
nei quartieri poveri
delle città americane.
Negli anni Ottanta è diventato
uno dei generi di musica
preferita dai giovani. Il rap
è un modo di parlare veloce
sul ritmo della musica. I giovani
usano il rap nelle canzoni
per parlare dei loro problemi.



Le prime canzoni di CapaRezza
hanno avuto poco successo.
Da Milano è tornato a Molfetta
e ha continuato a comporre
canzoni rap e ha scelto
un nuovo nome d’arte:  CapaRezza.
Nel dialetto di Molfetta
capa rezza significa “testa riccia”.
Nel 2003 è uscito il disco
Verità supposte
che ha fatto diventare CapaRezza
un cantante famoso.



Il titolo del nuovo disco
di CapaRezza, Habemus Capa,
ricalca la formula latina
Habemus Papam,
usata per annunciare
l’elezione del nuovo Papa. Infatti
la forma, grammaticalmente corretta,
del titolo del nuovo disco
di CapaRezza doveva essere
Habemus Capam. CapaRezza
ha detto di aver trasgredito
volutamente la regola
della grammatica latina.

--- 17 prima_pagina_2005_1.1.txt ---

In Iraq, i terroristi islamici
hanno rapito Giuliana Sgrena



Il 4 febbraio 2005,
a Baghdad, la capitale dell’Iraq,
alcuni terroristi islamici
hanno rapito,
cioè hanno preso in ostaggio,
Giuliana Sgrena. Giuliana Sgrena
è una giornalista italiana.
Dalla fine della guerra a oggi,
in Iraq, i terroristi islamici
hanno rapito
molte persone straniere.
Abbiamo parlato
delle persone straniere
rapite in Iraq
nella pagina “Notizie dall’estero”
del numero di ottobre 2004
di dueparole.



Giuliana Sgrena ha 56 anni ed è nata
a Masera, una piccola città
del Piemonte. Vive e lavora a Roma
al giornale romano “il Manifesto”.
Giuliana era in Iraq dal 23 gennaio
per fare il suo lavoro di giornalista.
Il 19 febbraio 2005, a Roma,
moltissime persone hanno partecipato
a una manifestazione nazionale.
Le persone che hanno partecipato
alla manifestazione hanno chiesto
ai terroristi islamici di liberare
Giuliana Sgrena. Oltre a Giuliana Sgrena
hanno chiesto di liberare
altre persone come, per esempio,
la giornalista francese
Florence Aubernas.

--- 18 vita_in_casa_2005_1.1.txt ---

Come stampare una stoffa



Possiamo stampare tovaglie
e tovaglioli, lenzuola e federe,
strofinacci da cucina,
tendine per le finestre
e magliette di cotone a tinta unita,
cioè di un solo colore.
Possiamo usare la biancheria
che abbiamo già in casa
oppure possiamo comprare
biancheria nuova a tinta unita,
bianca o di un altro colore.
Possiamo stampare lungo i bordi
di tovaglie, lenzuola e tendine.
Possiamo stampare anche al centro
di tovaglie, tovaglioli, federe,
strofinacci da cucina e magliette.



Che cosa serve per stampare?
Innanzitutto servono alcune foglie
fresche di una pianta che piace.
Noi di dueparole consigliamo,
ad esempio, le foglie di geranio,
d'arancio, di mandarino, di limone.
Inoltre dobbiamo comprare i colori
che ci piacciono di più
per stampare e dipingere le stoffe.
Dobbiamo comprare anche due pennelli,
uno più grande per dipingere le foglie,
e uno più piccolo
per dipingere sulla stoffa.
Dobbiamo stampare
sul diritto della stoffa.



Stendiamo la stoffa da stampare
su un tavolo e spianiamola bene.
Versiamo in un piattino
un po' di colore per stoffe;
se il colore è troppo denso,
aggiungiamo un po' d'acqua.



Immergiamo il pennello più grande
nel colore per stoffe e dipingiamo
tutta la superficie della foglia.



Appoggiamo sulla stoffa
il lato colorato della foglia
e con la mano
facciamo una leggera pressione.
Continuiamo a stampare
la stoffa con la stessa foglia.
Quando sulla foglia
rimane poco colore,
dipingiamo una foglia nuova
con lo stesso colore.
Se vogliamo arricchire la foglia
con altri disegni,
possiamo dipingere sulla stoffa,
con il pennello più piccolo,
pallini, fiori eccetera
vicino o intorno al gambo della foglia.



Lasciamo asciugare
i colori sulla stoffa,
poi stiriamo la stoffa
dal lato rovescio
con il ferro da stiro caldo.

--- 19 vita_in_casa_2005_1.2.txt ---

Una giornata vegetariana



Una giornata vegetariana

Se vogliamo affrontare in buona salute
l'inizio della primavera,
almeno una volta alla settimana,
mangiamo cibi vegetariani,
a base di verdure crude o cotte
o di legumi.

Tortino di fagioli

Che cosa serve
- 1 scatola da 250 grammi
di fagioli borlotti lessati
- sale
- mezza cipolla
- 1 manciata di prezzemolo
- 1 spicchio d'aglio
- 1 cucchiaio di olio di oliva
- 1 cucchiaino di salsa tamari
- 1 manciata di pangrattato

Che cosa devo fare 

Metto lo spicchio d'aglio a pezzi
nell'olio per insaporirlo.
Scolo i fagioli e li sciacquo
rapidamente sotto l'acqua corrente.
Li metto nel frullatore
con un pizzico di sale e li frullo
finché diventano una crema.
Trito finemente il prezzemolo
e la cipolla e li mescolo
alla crema di fagioli.
Aggiungo infine un cucchiaino
di salsa tamari.
Intanto faccio scaldare il forno
a temperatura media.
Con l'olio ungo un tegame da forno.
Verso la crema di fagioli
nel tegame da forno
e la cospargo di pangrattato.
Faccio cuocere per venti minuti,
finché la superficie della crema
diventa dorata.
Servo a tavola ben caldo.

--- 20 sport_2005_1.1.txt ---

I Campionati del Mondo
di sci alpino del 2005



Dal 28 gennaio
al 13 febbraio 2005,
gli sciatori professionisti
hanno partecipato alle gare
del Campionato del Mondo
di sci alpino.
Gli sciatori professionisti
partecipano  ai Campionati del Mondo
di sci alpino ogni due anni,
sulle montagne di diversi paesi
del mondo. Quest’anno,
gli sciatori hanno gareggiato
in Italia, sulle montagne
di Bormio, in Lombardia.
Gli sciatori austriaci hanno vinto
più gare di tutti gli altri sciatori.
Perciò sono arrivati
al primo posto della classifica
del Campionato del Mondo
di sci alpino.
Gli sciatori della Croazia
sono arrivati al secondo posto.
Gli sciatori americani
sono arrivati al terzo posto.
Gli sciatori italiani
sono arrivati al sesto posto.
Tra gli sciatori italiani,
Giorgio Rocca è stato il più bravo
e ha vinto due medaglie di bronzo.



Quest’anno, gli organizzatori
dei Campionati del Mondo
di sci alpino hanno aggiunto
una nuova gara. La nuova gara
si chiama Nations Team Event,
cioè Evento delle squadre
delle nazioni. La Nations Team Event
è una gara a squadre miste,
cioè fatta tra squadre formate
da due sciatrici e da due sciatori
della stessa nazione.
Le squadre hanno gareggiato
in una gara di discesa combinata.
La combinata è un tipo di gara
dello sci alpino.
Gli sciatori che partecipano
alla combinata devono gareggiare
in due tipi di gare diverse.
Nella gara  del Nations Team Event,
le squadre hanno partecipato alla gara
del supergigante
e alla gara dello slalom speciale.
Gli sciatori della Germania hanno vinto
la gara Nations Team Event.



Abbiamo spiegato i diversi tipi
di gare dello sci alpino
nel numero 1
di dueparole di febbraio 2004.

--- 21 sport_2005_1.2.txt ---

L’anno 2005
è l’Anno Internazionale dello Sport



L’ONU,
Organizzazione delle Nazioni Unite,
ha deciso che l’anno 2005
è l’ Anno Internazionale dello Sport
al servizio della pace
e dello sviluppo.



L’ONU ha dichiarato il 2005
l’ Anno Internazionale dello Sport,
perché attraverso lo sport
vuole diffondere
i valori dell’amicizia e dell’umanità
tra i popoli di tutto il mondo.



Infatti, secondo l’ONU le persone
che fanno sport insieme
possono divertirsi e sviluppare
i valori dell’amicizia e dell’umanità.
Le persone che fanno sport insieme
superano le difficoltà provocate
dalle differenze di lingua, religione,
cultura ed economia.
Le persone che fanno sport insieme
imparano ad avere rispetto
per le altre persone.



L’ONU ha dichiarato il 2005
l’ Anno Internazionale dello Sport,
per favorire la pace e l’armonia
tra i popoli di tutto il mondo.
Infatti, in questo periodo,
nel mondo, i popoli combattono
oltre 50 guerre.



L’ONU spera che con lo sport,
le persone possono diffondere la pace
e il valore dell’amicizia tra i popoli.

--- 22 cultura_2005_1.1.txt ---

L’ONU ricorda
il “Giorno della memoria”



Il 24 gennaio 2005,
in un’assemblea straordinaria,
l’ONU (Organizzazione Nazioni Unite)
ha celebrato, per la prima volta,
il Giorno della memoria.
Infatti, quest’anno ricorre
il 60° anniversario
della liberazione dei prigionieri
del campo di concentramento
di Auschwitz, in Polonia.
All’assemblea straordinaria dell’ONU
hanno partecipato 151 rappresentanti
di vari paesi del mondo.
Molte persone hanno parlato
per ricordare lo sterminio
dei prigionieri nei campi
di concentramento tedeschi
durante la seconda guerra mondiale.
Anche lo scrittore ebreo Elie Wiesel
ha partecipato e ha raccontato
la sua esperienza di prigioniero
nei campi di concentramento tedeschi.
Elie Wiesel ha detto che è importante,
soprattutto per i giovani,
continuare a ricordare lo sterminio
degli ebrei e delle altre persone.

--- 23 cultura_2005_1.2.txt ---

Il Giorno della memoria



I rappresentanti di molti paesi
del mondo hanno deciso
di dedicare un giorno dell’anno
al Giorno della memoria.
Nel Giorno della memoria
i cittadini di molti paesi del mondo
vogliono ricordare tutte le persone
uccise dai tedeschi
durante la seconda guerra mondiale.



Durante la seconda guerra mondiale
i tedeschi hanno perseguitato
milioni di persone, soprattutto ebree,
cioè li hanno privati
di tutti i loro diritti.
Poi le hanno arrestate e rinchiuse
nei campi di concentramento.



Nei campi di concentramento
gli ebrei erano prigionieri,
lavoravano molto, avevano poco cibo
e soffrivano il freddo. Molti ebrei
morivano di fame e di freddo.
Nei campi di concentramento
i tedeschi uccidevano molti prigionieri
nelle camere a gas, cioè in camere
piene di gas velenosi. L’obiettivo
dei tedeschi era lo sterminio,
cioè l’uccisione di tutti gli ebrei.



Il più grande campo di concentramento
era ad Auschwitz, in Polonia.
Il 27 gennaio 1945 i soldati
dell’esercito russo sono arrivati
ad Auschwitz e hanno liberato
i prigionieri che erano ancora vivi.



Per ricordare questi fatti successi
durante la seconda guerra mondiale,
gli ebrei usano la parola Shoah .
 Shoah è una parola ebraica
che significa “distruzione”.
Gli italiani ricordano la Shoah
nel Giorno della memoria ,
il 27 gennaio di ogni anno.

--- 24 cultura_2005_1.3.txt ---

Chi è Elie Wiesel



Elie Wiesel è uno scrittore ebreo,
nato nel 1928 a Sighet, in Romania,
in Europa. Durante la seconda
guerra mondiale, i tedeschi
hanno occupato il suo paese
e hanno portato Elie Wiesel,
e la sua famiglia nel campo
di concentramento di Auschwitz.
Wiesel si è salvato dallo sterminio
e alla fine della guerra, nel 1945,
è andato a vivere in Francia.
Ha studiato letteratura e filosofia
ed è diventato giornalista.
Dal 1956 Wiesel vive a New York,
negli Stati Uniti d’America.
Nel 1958 ha pubblicato
il suo primo libro La notte .
In questo libro Wiesel racconta
la sua esperienza di prigioniero
nei campi di concentramento.
Nel 1986 Elie Wiesel ha vinto
il premio Nobel per la pace
per il suo impegno nel ricordare
lo sterminio degli ebrei
durante la seconda guerra mondiale.

--- 25 notizie_estero_2005_1.1.txt ---

Le elezioni in Iraq



Il 30 gennaio 2005,
i cittadini iracheni hanno votato
per eleggere le persone
che formeranno il nuovo governo
dell’Iraq.



Prima del 30 gennaio 2005,
i cittadini iracheni
avevano votato liberamente
l’ultima volta nel 1953.
Dopo il 1953, i cittadini iracheni
hanno votato anche nel 1980.
Però nelle elezioni del 1980
i cittadini iracheni non erano liberi
di votare chi volevano.
Infatti nel 1980, in Iraq
c’era un solo partito,
il partito nazionalista Baath .
Perciò i cittadini potevano votare
solo persone del partito Baath .
I rappresentanti del partito Baath
avevano preso il potere
con la violenza, nel 1968.
Anche Saddam Hussein
era del partito Baath .
Saddam Hussein è stato
il presidente dell’Iraq
dal 1979 fino alla fine della guerra
contro l’Iraq, il 9 aprile 2003.



Abbiamo parlato della guerra
contro l’Iraq nel numero di aprile,
nel numero di maggio e nel numero
di novembre del 2003 di dueparole.
Prima delle elezioni
del 30 gennaio 2005,
i terroristi iracheni
hanno fatto molti attentati
perché volevano impedire
agli iracheni di andare a votare.
I terroristi hanno fatto gli attentati
perché sono favorevoli
al partito Baath e sono contrari
alla presenza dei soldati stranieri
e dei rappresentanti
di organizzazioni straniere in Iraq.
Dopo la fine della guerra,
molti soldati stranieri
e rappresentanti di organizzazioni
straniere sono rimasti in Iraq.
Vogliono aspettare
i risultati delle elezioni
e la formazione di un governo
scelto dai cittadini iracheni.
Il 30 gennaio 2005,
moltissimi cittadini iracheni
non hanno avuto paura
degli attentati dei terroristi
e sono andati a votare.

--- 26 notizie_estero_2005_1.2.txt ---

Abu Mazen e Ariel Sharon
si sono incontrati a Sharm el Sheik



L’8 febbraio 2005,
Abu Mazen e Ariel Sharon
si sono incontrati a Sharm el Sheik,
una città dell’Egitto, in Africa.
Ariel Sharon è il capo
del governo di Israele.
Abu Mazen
è il nuovo presidente dell’Anp,
l’Autorità nazionale palestinese.
Prima di Abu Mazen
il presidente dell’Anp era
Yasser Arafat. Yasser Arafat
è morto l’11 novembre 2004.
Abbiamo parlato
della morte di Yasser Arafat
nelle “Notizie dall’estero”
del numero di dicembre 2004
di dueparole .
I cittadini palestinesi hanno eletto
Abu Mazen presidente dell’Anp
il 9 gennaio 2005.
Dopo le elezioni, Abu Mazen
ha dedicato la sua vittoria
alla memoria di Yasser Arafat.
Durante l’incontro dell’8 febbraio
a Sharm el Sheik,
Abu Mazen e Ariel Sharon
hanno detto che vogliono lavorare
per favorire la pace
tra israeliani e palestinesi.
Israeliani e palestinesi
combattono tra loro dal 1948,
quando gli ebrei hanno fondato
lo Stato di Israele su una parte
della Palestina.
Dal 1948 a oggi, i capi di governo
israeliani e palestinesi
hanno cercato di fare accordi di pace,
molte volte. Però gli accordi
non sono mai durati a lungo
perché molte persone israeliane
e molte persone palestinesi
sono contrarie alla pace
tra israeliani e palestinesi.
Alla fine dell’incontro
dell’8 febbraio Abu Mazen e
Ariel Sharon si sono stretti la mano
in segno di pace.

--- 27 notizie_italia_2005_1.1.txt ---

L’Istat ha pubblicato i risultati
del Censimento generale del 2001



Nel mese di ottobre 2001, l’Istat,
cioè l’Istituto nazionale
di statistica, ha fatto
il 14° Censimento generale
della popolazione e delle abitazioni
in Italia. Abbiamo parlato
dell’Istat e del Censimento generale
del 2001 a pagina 8 del numero 1
di dueparole di giugno 2001.



Tra il mese di dicembre 2004
e il mese di febbraio 2005, l’Istat
ha pubblicato i risultati,
cioè i dati definitivi
del Censimento generale del 2001.



Secondo i dati dell’Istat, dal 1991,
cioè dal censimento precedente,
al 2001, il numero dei cittadini
è aumentato di poco.
Le donne sono più degli uomini.
È aumentato il numero delle famiglie,
ma è diminuito il numero delle persone
in ogni famiglia. È aumentato anche
il numero delle persone sole,
cioè delle persone rimaste vedove
o che non si sono mai sposate.
Le persone anziane sono più numerose
delle persone giovani. Infatti
l’Italia è il paese europeo
che ha il più alto numero
di persone anziane.



Secondo i dati dell’Istat,
dal 1991 al 2001,
il numero degli stranieri
residenti in Italia è aumentato
di quasi un milione. Nel 1991
gli stranieri residenti in Italia
erano 336 mila, nel 2001
erano più di un milione e 300 mila.
La maggior parte degli stranieri
vive nell’Italia settentrionale
e nell’Italia centrale. Quasi la metà
degli stranieri che vivono in Italia
vengono da paesi europei,
come l’Albania e la Romania,
per motivi di lavoro.
Secondo i dati dell’Istat,
tra il 1991 e il 2001
è aumentato il numero delle persone
che hanno un titolo di studio alto.
Secondo i dati dell’Istat, nel 2001,
molte più persone hanno un diploma
di scuola media superiore o la laurea.
Il numero delle donne diplomate
e il numero delle donne laureate
è molto aumentato.
Quasi tutti i ragazzi che hanno
tra i 6 e i 14 anni vanno a scuola.
Nell’Italia settentrionale e
nell’Italia centrale i ragazzi
che vanno a scuola sono più numerosi
di quelli dell’Italia meridionale
e dell’Italia delle isole.

--- 28 notizie_italia_2005_1.2.txt ---

I nuovi elenchi telefonici



Da quest’anno cambieranno
gli elenchi telefonici
che ci arrivano a casa a fine anno.
Per tutti gli abbonati ai telefoni,
fissi o cellulari, ci sarà
una grande novità.
Tutti gli abbonati hanno il diritto
di scegliere se far scrivere
oppure no il loro nome
sugli elenchi telefonici nuovi.
Potranno scegliere anche
se far scrivere solo il cognome
o il cognome con il nome intero
oppure il cognome
e solo la lettera iniziale del nome.
Chi vuole può far scrivere
anche il proprio indirizzo
e il numero del cellulare.
Chi vuole può far scrivere
altre informazioni
come la professione,
il titolo di studio, l’indirizzo
di posta elettronica eccetera.
Nelle prossime settimane gli abbonati
riceveranno a casa un foglio.
Gli abbonati dovranno riempirlo
con le informazioni che vogliono
far scrivere sugli elenchi nuovi.
Poi dovranno rispedire il foglio
alla loro compagnia telefonica.



Per aiutare gli abbonati a compilare
il modello in modo corretto, il Garante
per la protezione dei dati personali,
Stefano Rodotà, ha fatto preparare
un libretto gratuito di spiegazioni.
Le compagnie telefoniche
possono mandare il libretto a casa
dei loro abbonati. Gli abbonati
possono prendere il libretto
anche nei negozi
delle compagnie telefoniche.

--- 29 notizie_italia_2005_1.3.txt ---

“Pensiamo alla salute”



Il Ministro della Salute,
Girolamo Sirchia, ha deciso
di mandare per posta
a tutte le famiglie italiane
un piccolo libretto. Il libretto
è intitolato Pensiamo alla salute.



Il libretto Pensiamo alla salute
contiene alcuni suggerimenti
per usare le medicine
in modo corretto.
Con questo libretto,
il Ministro della salute
vuole raggiungere due obiettivi.



Il primo obiettivo è rendere
più moderato il rapporto
tra i cittadini e il servizio
sanitario nazionale.
Il servizio sanitario nazionale
è l’insieme delle strutture,
delle persone e dei mezzi sanitari,
come gli ospedali, i medici,
le medicine eccetera.
Quando sono malati i cittadini usano
il servizio sanitario nazionale.
Però i costi per far funzionare
il servizio sanitario nazionale
sono alti. Perciò il Ministro
invita i cittadini
a usare le medicine in modo corretto,
cioè solo quando sono necessarie.



Il secondo obiettivo
del Ministro della salute
è spiegare ai cittadini italiani
i vantaggi e gli svantaggi
delle medicine.



Infatti le medicine contribuiscono
a migliorare e ad allungare
la nostra vita. Però, in alcuni casi,
le medicine possono procurare anche
alcuni svantaggi. Perciò,
secondo il Ministro della salute,
dobbiamo usare le medicine
con attenzione. E dobbiamo prendere
le medicine solo quando
il nostro medico decide
che sono necessarie.
Invece, molte persone
usano le medicine per correggere
le conseguenze di abitudini di vita
sbagliate. Per esempio,
mangiare troppo fa male alla salute.
Perciò molte persone
devono prendere le medicine
per curare le malattie
provocate da troppo cibo.



Chi vuole, può trovare il libretto
Pensiamo alla salute sul sito
www.governo.it/GovernoInforma/.

--- 30 notizie_italia_2005_1.4.txt ---

La legge contro il fumo



Dal 10 gennaio 2005,
i fumatori, cioè le persone
che hanno l’abitudine di fumare,
non possono più fumare
nei locali pubblici chiusi.
Infatti, dal 10 gennaio 2005,
è entrata in vigore una norma
che serve a tutelare,
cioè a proteggere la salute
dei non fumatori,  cioè delle persone
che non hanno l’abitudine di fumare.
Questa norma fa parte
della Legge n. 3 del 16 gennaio 2003,
intitolata “Tutela della salute
dei non fumatori”.



Secondo questa norma
i fumatori non devono fumare
nei posti di lavoro e di svago,
pubblici e privati. In pratica
i fumatori non possono più fumare
nelle scuole, negli uffici,
nelle biblioteche, negli ospedali,
sui treni e sui taxi,
nelle metropolitane,
nelle sale di attesa degli aeroporti
e delle stazioni ferroviarie,
nei bar, nei ristoranti, nei negozi,
nelle discoteche, nelle sale da gioco,
nei cinema, nei teatri eccetera.



I fumatori potranno fumare
solo in locali chiusi
riservati apposta per loro.
Però questi locali devono rispettare
precise norme previste dalla legge.
Finora  pochi locali pubblici
hanno i locali attrezzati
per i fumatori, cioè con sistemi
adeguati per ricambiare l’aria,
secondo la norma di legge.



Chi vuole chiarimenti
sulle nuove regole
o altre informazioni
che riguardano il fumo
può telefonare al numero verde
800.571.661
dal lunedì al venerdì,
dalle ore 9 alle ore 17.

--- 31 spettacoli_2005_1.1.txt ---

Il nuovo disco di Mina



Dal 21 gennaio 2005,
in tutti i negozi di dischi,
possiamo comprare
il nuovo disco di Mina.
Il titolo del nuovo disco di Mina
è Bula Bula. Bula Bula è il nome
di un posto immaginario
dove le persone possono dimenticare
le cose spiacevoli della vita.



Mina è una cantante italiana,
famosa in Italia e all’estero.
È nata il 25 marzo del 1940
a Busto Arsizio, una città in provincia
di Varese, in Lombardia.
Il vero nome di Mina
è Anna Maria Mazzini.



Mina ha iniziato a cantare nel 1958,
in un locale di Marina di Pietrasanta,
un posto di mare della Toscana.
Nel 1959, Mina ha partecipato
al programma televisivo il Musichiere
dove ha cantato la canzone Nessuno,
che l’ha fatta diventare famosa.
Da allora, Mina ha lavorato
in televisione, ha fatto molti concerti
e ha pubblicato molti dischi.
Ha cantato e contribuito a rendere famose
canzoni scritte da molti autori,
italiani e stranieri. Per esempio
Mina ha reso famosa la canzone
di Fabrizio De Andrè
La canzone di Marinella.
Mina ha anche cantato molte canzoni
di Mogol, Lucio Battisti,
Gino Paoli, Riccardo Cocciante,
Franco Califano, Adriano Celentano
eccetera.



Nel 1978, Mina ha deciso
di non cantare più in pubblico.
Da quasi vent’anni vive a Lugano,
in Svizzera dove lavora
e fa molti dischi.



Tra le canzoni più famose di Mina
ricordiamo Insieme,
Il cielo in una stanza, Parole  parole,
Grande grande grande, Neve,
Volami nel cuore, Un’estate fa.



Le canzoni del nuovo disco di Mina,
Bula Bula sono tutte nuove.
Alcuni titoli delle nuove canzoni
sono Vai e vai e vai, Portati via, Fragile,
Se, Fra mille anni. Tra le canzoni
del nuovo disco di Mina  c’è anche
una vecchia canzone francese,
La fin des vacances.

--- 32 spettacoli_2005_1.2.txt ---

“Viva Radio2”



Ogni giorno, dal lunedì al venerdì,
alle ore 7, alle ore 13,40
e alle ore 23 possiamo ascoltare
su Radio Due
il programma Viva Radio 2.
Rosario Fiorello e Marco Baldini
conducono il programma Viva Radio 2.
Durante la trasmissione,
Rosario Fiorello imita
personaggi famosi come, per esempio,
il Presidente della Repubblica,
Carlo Azeglio Ciampi,
il presentatore televisivo
Mike Bongiorno,
il regista Nanni Moretti,
il calciatore barese della Roma,
Antonio Cassano,
il cantante Umberto Tozzi eccetera.
Marco Baldini fa da spalla a Fiorello,
cioè aiuta Fiorello,
mentre imita i vari personaggi
parlando e facendogli domande.
Insieme a Fiorello e a Marco Baldini
lavora anche Enrico Cremonesi.
Enrico Cremonesi si occupa
delle musiche del programma
Viva Radio 2
e accompagna Fiorello
mentre fa le imitazioni.
Al programma Viva Radio 2
partecipano anche degli ospiti famosi.
Gli ospiti cantano, parlano
e scherzano con Fiorello
e con Marco Baldini.
Chi vuole assistere al programma
Viva Radio 2 e far parte del pubblico,
può telefonare e prenotarsi
al numero verde 8000 11 906,
dal lunedì al venerdì,
dalle ore 13,40 alle ore 15.

--- 33 prima_pagina_2005_2.1.txt ---

Joseph Ratzinger è il nuovo Papa



Il 19 aprile 2005, il Conclave,
cioè l’assemblea dei cardinali
che eleggono il papa,
ha scelto il nuovo papa
della storia della Chiesa cattolica.
Al Conclave hanno partecipato
115 cardinali di tutto il mondo.



Il nuovo papa
è il cardinale tedesco
Joseph Ratzinger.
Come papa, Joseph Ratzinger
ha scelto il nome
di Benedetto XVI.
Joseph Ratzinger è nato in Germania,
a Marktl am Inn, vicino Passau,
il 16 aprile 1927.



Dal 1949 al 1951 ha studiato filosofia
e teologia all’Università di Monaco
e nella scuola superiore di Frisinga.
È diventato sacerdote
il 29 giugno 1951. Ha insegnato
a Bonn, a Münster, a Tubinga
e a Ratisbona. Joseph Ratzinger
è diventato cardinale nel 1977,
quando era papa Paolo VI.
Nel 1981 è diventato
Prefetto della Congregazione
per la Dottrina della Fede
e Presidente della Pontificia
Commissione Biblica
e della Pontificia Commissione
Teologica Internazionale,
quando era papa Giovanni Paolo II.

--- 34 vita_in_casa_2005_2.1.txt ---

Prima di partire per le vacanze



Prima di andare via da casa
per le vacanze estive
dobbiamo ricordarci
di fare queste cose.



Stacchiamo la spina
di tutti gli elettrodomestici:
frigorifero, lavatrice, radio,
lavastoviglie, televisione,
giradischi, registratore, ecc.



Svuotiamo il frigorifero
di tutti i cibi. Laviamo
l'interno del frigorifero
con una spugna
bagnata con acqua e aceto.
Poi lasciamo socchiusa
la porta del frigorifero.



Svuotiamo la pattumiera
e laviamola bene
con un detersivo disinfettante.



Mettiamo
dei quadretti di canfora naturale
sulla moquette, sui tappeti
e negli armadi.



Chiudiamo
il rubinetto centrale dell'acqua
e il rubinetto centrale del gas.



Lasciamo chiavi di casa,
numero di telefono e indirizzo
del posto di villeggiatura
al portiere
o a una persona amica.

--- 35 vita_in_casa_2005_2.2.txt ---

Come dare acqua alle piante prima di partire



Le piante da appartamento
hanno bisogno d'acqua
anche quando noi andiamo via
per le vacanze.



Mettiamo un lenzuolo vecchio
sul fondo della vasca da bagno.
Sopra il lenzuolo mettiamo
uno strato di spugna
alto dieci centimetri.
Possiamo comprare la spugna
in un negozio che vende
articoli di plastica.
Poi mettiamo
tanti tappi di sughero
da damigiana sopra la spugna.
Appoggiamo i vasi
delle nostre piante
sopra i tappi di sughero.



Chiudiamo la vasca
con il tappo.
Lasciamo scorrere l'acqua
nella vasca, fino a quando
l'acqua arriverà sopra la spugna.
L'acqua però non deve superare
la base dei vasi
perché farebbe marcire
le radici della pianta.



Le nostre piante
avranno così l'acqua
anche senza essere annaffiate.
L'acqua infatti passa
dalla spugna al sughero,
dal sughero
alla terracotta dei vasi
e infine arriva
alle radici della pianta.



Lasciamo aperte
tre fessure della serranda
per far entrare la luce
necessaria alle nostre piante.

--- 36 sport_2005_2.1.txt ---

E’cambiato il regolamento delle gare
di Formula Uno



I rappresentanti della FIA,
(Federazione Internazionale
dell’Automobile) hanno deciso
di cambiare alcune regole
delle gare di Formula Uno.
Perciò, quest’anno il regolamento
delle gare di Formula Uno è cambiato.



Con le nuove regole,
i rappresentanti della FIA
vogliono limitare la velocità
delle macchine
e il pericolo di incidenti.
Infatti, i piloti di Formula Uno
corrono con macchine molto veloci
e rischiano di morire
ogni volta che fanno un incidente.
Però, anche con le nuove regole,
le macchine della Formula Uno
sono molto veloci.



Alcune nuove regole importanti
riguardano il motore e le gomme.
Una nuova regola vieta di cambiare
il motore della macchina dopo la gara.



Nello scorso campionato,
i motori delle automobili
dovevano durare solo per una gara.
Invece, quest’anno il motore
delle macchine deve durare
per due gare di seguito.
Quindi, i meccanici
devono fare motori
più robusti e resistenti dei motori
di quelli dello scorso anno.
I meccanici non possono fare
motori molto resistenti
e anche molto veloci.
Perciò, quest’anno, le macchine
sono meno veloci delle macchine
dell’anno scorso.



Le regole nuove riguardano anche
il cambio delle gomme.
Quest’anno, i piloti non possono
cambiare le gomme durante la gara.
Infatti, come il motore, anche le gomme
devono durare per due gare.
Perciò, le gomme devono essere
più resistenti e meno veloci.

--- 37 sport_2005_2.2.txt ---

I Campionati internazionali
di tennis di Roma



Ogni anno, a maggio,
molti tennisti professionisti
partecipano
al Campionato Internazionale di tennis
d’Italia, a Roma.



Quest’anno,
il tennista spagnolo Rafael Nadal
ha vinto il torneo maschile.
Rafael Nadal è un tennista
molto giovane. Infatti,
Nadal è nato il 3 giugno del 1986,
a Mallorca, in Spagna,
ed ha solo 18 anni.



Nella partita finale del torneo maschile,
Rafael Nadal ha battuto
il tennista argentino Guillermo Coria.
I tennisti Nadal e Coria
erano in buone condizioni fisiche
e hanno giocato molto bene.
Nadal e Coria hanno giocato
la partita finale più lunga
degli Internazionali di tennis
di Roma. Infatti, la partita è durata
5 ore e 14 minuti.



Ogni anno, a giugno,
dopo i Campionati Internazionali
d’Italia, a Roma,
i tennisti partecipano
al Campionato Internazionale
di Francia, a Parigi.
Quindi, gli appassionati di tennis
possono vedere giocare ancora
i tennisti Nadal e Coria.

--- 38 cultura_2005_2.1.txt ---

Una mostra di Capolavori



Dal 3 marzo al 5 giugno 2005,
a Roma, possiamo visitare la mostra
Capolavori del Guggenheim.
Questa mostra si chiama così
perché i quadri esposti provengono
dai musei della famiglia Guggenheim.



Solomon Guggenheim
e la nipote Peggy
avevano una grande passione
per l’arte e perciò hanno comprato
tanti quadri dei pittori
più interessanti del loro tempo.
Così Solomon e Peggy hanno raccolto
una eccezionale collezione
di capolavori e hanno fondato
dei musei. I musei Guggenheim
si trovano a Venezia in Italia,
a Bilbao in Spagna e a New York
negli Stati Uniti d’America.
Ora questi musei hanno mandato
a Roma i quadri dei pittori
che sono diventati famosi
in tutto il mondo.



Nella mostra a Roma
possiamo vedere
molti capolavori di artisti
della fine del 1800 e del 1900.
Gli artisti che hanno dipinto
questi capolavori appartengono
a diverse scuole di pittura e hanno
stili di pittura molto diversi.
Alcuni artisti dipingono le cose
in modo astratto, cioè rappresentano
le persone e gli oggetti
con linee, forme e colori
che non ci sono nella realtà.
Altri artisti invece dipingono
in modo surreale, cioè confondono
la realtà, la fantasia e il sogno
nella pittura dei loro quadri.
In questa mostra possiamo ammirare
i quadri dei pittori russi Chagall
e Kandinsky, dei pittori spagnoli
Picasso e Mirò, dei pittori francesi
Manet, Cezanne e Matisse
e di molti pittori italiani,
tedeschi e americani.

--- 39 cultura_2005_2.2.txt ---

Chi era Solomon Guggenheim



Solomon Guggenheim nasce nel 1861
a Filadelfia, negli Stati Uniti,
da una famiglia molto ricca.
Solomon si sposa e comincia subito
a comprare opere d’arte.
Dal 1929 Solomon con sua moglie
viaggia spesso in Europa e visita
gli studi di molti artisti.
Solomon compra soprattutto i quadri
di artisti giovani e non ancora
famosi a quel tempo.



Nel 1937 Solomon raccoglie
una grande collezione
di opere d’arte.
Nel 1959 apre un bellissimo museo
nella strada più importante
di New York, negli Stati Uniti.
Il museo di Solomon Guggenheim
è famoso perché per la prima volta
una collezione privata
di opere d’arte
è diventata un museo pubblico
aperto a tutti.

--- 40 cultura_2005_2.3.txt ---

Chi era Peggy Guggenheim



Peggy Guggenheim nasce nel 1898
a New York, negli Stati Uniti.
Il padre di Peggy muore nel 1912
nel naufragio della nave Titanic
e lascia una ricca eredità
alla figlia.



Anche Peggy, come suo zio Solomon,
conosce e incoraggia
molti artisti del suo tempo.
Peggy inizia a collezionare
opere d’arte e sposa Max Ernst,
un pittore surrealista.



Nel 1947 Peggy si trasferisce
a Venezia  in Italia, e nel 1949
compra un antico palazzo veneziano,
Palazzo Venier dei Leoni.
In questo palazzo Peggy realizza
il suo sogno: apre un museo
di arte contemporanea,
cioè di arte del suo tempo.
Peggy dirige il suo museo a Venezia
fino alla morte nel 1979.

--- 41 notizie_estero_2005_2.1.txt ---

In Afghanistan
tre persone armate
hanno rapito Clementina Cantoni



Il 16 maggio a Kabul,
la capitale dell’Afghanistan,
tre persone armate
hanno rapito Clementina Cantoni.
Clementina Cantoni ha 32 anni
ed è milanese.
Dal 2002 lavora a Kabul
per Care International,
un’organizzazione umanitaria
internazionale.
Le persone che fanno parte
di questa organizzazione
lavorano per aiutare le persone
che vivono in Paesi poveri,
come l’Asia, l’Africa eccetera.
Le persone che fanno parte
Di Care International lavorano anche
per aiutare le persone
che vivono in Paesi
dove ci sono state guerre,
come l’Afghanistan.
Infatti Clementina Cantoni
lavorava in Afghanistan
per aiutare le vedove di guerra,
cioè le donne rimaste sole
dopo la morte dei mariti in guerra.



Dal 1979 al 2002 in Afghanistan
ci sono state molte guerre.
Nel 2002
i soldati dell’esercito americano
hanno combattuto contro i talebani.
I talebani sono studenti
che studiano nelle scuole coraniche.
Nelle scuole coraniche
gli studenti studiano il Corano,
che è il libro sacro
della religione islamica.
I talebani sono molto conservatori,
cioè non accettano idee religiose
e politiche diverse dalle loro.



Nel 1996, in Afghanistan i talebani
hanno conquistato il potere
con la forza.
Dal 1996 al 2002 i talebani
hanno governato l’Afghanistan.
Dal 2002 i talebani
cercano di riprendere
il potere con la violenza.
Per riprendere il potere combattono
contro il governo di Hamid  Karzai,
il nuovo presidente dell’Afghanistan.

--- 42 notizie_estero_2005_2.2.txt ---

Il nuovo rapporto dell'Unicef
sulle condizioni dei bambini
nel mondo



Nel 2005 l'Unicef
ha pubblicato un nuovo rapporto
sulle condizioni di vita dei bambini
in tutti i Paesi del mondo.
Unicef è la sigla inglese
del Fondo delle Nazioni Unite
per l'infanzia. L'Unicef è
un'organizzazione internazionale
dell'Onu (Organizzazione
delle Nazioni Unite).
Le persone che fanno parte
dell'Unicef si occupano dei problemi
dei bambini di tutto il mondo.
Ogni anno, L'Unicef incarica
alcuni esperti di studiare
come vivono i bambini
di tutto il mondo.



Quest’anno gli esperti dell’Unicef
hanno fatto uno studio
sul numero di bambini e di bambine
che vanno a scuola nel mondo.
Secondo gli esperti dell'Unicef,
nei Paesi più poveri del mondo
molti bambini e moltissime bambine
non possono andare a scuola.



I Paesi più poveri del mondo
si trovano in Asia, in Africa
e in India. In questi Paesi,
molti bambini e bambine
non possono andare a scuola
perché sono poverissimi
o perché ci sono le guerre.



Secondo gli esperti dell'Unicef,
negli ultimi anni,
in alcuni Paesi poveri
le condizioni di vita dei bambini
sono migliorate un po'.
Però secondo gli esperti,
nei Paesi poveri
sono ancora troppi i bambini
che non possono andare a scuola.
Perciò, tutti i Paesi del mondo,
specialmente quelli più ricchi,
devono impegnarsi di più
per migliorare le condizioni
di vita di tutti i bambini
e le bambine.

--- 43 notizie_italia_2005_2.1.txt ---

È morto papa Giovanni Paolo II



Il 2 aprile 2005, a Roma,
è morto papa Giovanni Paolo II.
Il Papa è il capo universale
della Chiesa cattolica.
La Chiesa cattolica è
la comunità dei cristiani cattolici,
cioè dei cristiani
che considerano il Papa
il capo spirituale
della comunità cattolica
di tutto il mondo.



Papa Giovanni Paolo II
è morto dopo una lunga malattia.
Il Papa è stato in fin di vita
per alcuni giorni. Durante quei giorni
moltissime persone
sono andate a Piazza San Pietro,
a Roma. In Piazza San Pietro
c’è la Basilica di San Pietro
e il Palazzo dove abita il Papa.
Moltissime persone volevano avere
notizie sulla salute del Papa
e volevano pregare per lui.
Queste persone sono i fedeli, cioè
uomini e donne di tutto il mondo
che credono nella religione cattolica.



Quando è arrivata la notizia
che il Papa era morto, a Roma
sono arrivati milioni di persone.
Tutti volevano salutare il Papa
per l’ultima volta. Moltissimi fedeli
hanno dovuto seguire
il funerale del Papa
su grandi schermi televisivi
messi in alcune piazze di Roma.
Infatti, piazza San Pietro
e le strade intorno non riuscivano più
a contenere i fedeli presenti a Roma.



Al funerale del Papa hanno partecipato
moltissimi rappresentanti
dei vari Paesi e delle varie religioni
di tutto il mondo.



Durante il funerale del Papa,
i responsabili della città di Roma
e della polizia hanno organizzato
un grande servizio di assistenza
e di sorveglianza in tutta la città.
Inoltre, per motivi di sicurezza,
hanno vietato alle auto private
di circolare e hanno chiuso
tutte le scuole e gli uffici pubblici.

--- 44 notizie_italia_2005_2.2.txt ---

Chi era Karol Wojtila



Karol Wojtila è nato il 18 maggio 1920
a Wadowice, in Polonia.
Da giovane, Karol Wojtila ha lavorato
come operaio e come attore,
prima di scegliere la vita religiosa
nella comunità della Chiesa cattolica.
Nel 1978 Karol Wojtila è diventato Papa.
Il 13 maggio 1981 Ali Agca,
un giovane turco, ha sparato
contro il Papa in Piazza San Pietro,
a Roma. Fortunatamente, il Papa
si è salvato, ma la sua salute
è diventata molto debole.



Nei 27 anni del suo incarico di Papa,
Karol Wojtila ha fatto
molte cose importanti.
Ha stabilito buoni rapporti
con i capi delle altre religioni.
Ha fatto 104 viaggi in tutto il mondo
e ha incontrato molti capi di Stato.
Soprattutto ha incontrato
moltissimi giovani,
perché Papa Giovanni Paolo II
amava particolarmente i giovani
e sperava molto nelle loro doti
di onestà, di entusiasmo
e di amore per le altre persone.
Papa Giovanni Paolo II
ha predicato contro tutte le guerre
e contro le attività illegali,
per esempio dei  mafiosi.
Soprattutto ha continuato sempre
a predicare a favore della pace
e della giustizia in tutto il mondo.

--- 45 notizie_italia_2005_2.3.txt ---

Elezioni amministrative
in molte regioni italiane



Nel mese di aprile 2005,
i cittadini di molte regioni italiane
hanno votato per eleggere le persone
che amministrano le regioni, cioè
i presidenti e i consiglieri regionali.
I presidenti e i consiglieri regionali
amministrano le regioni
per quattro anni.



In queste elezioni, i cittadini
hanno dato più voti ai candidati
dei partiti di centro-sinistra
che sono contrari al governo attuale.
Hanno votato cioè per i Democratici
di Sinistra, per la Margherita,
per Rifondazione comunista,
per i Verdi e per il Partito
socialista italiano (SDI).
In queste elezioni
alcuni partiti del centro-sinistra
si sono presentati insieme
con il nome di “L’Unione".



I cittadini hanno dato meno voti
ai candidati dei partiti
di centro-destra che formano
il governo attuale.



I partiti del centro-destra sono:
Forza Italia, Alleanza Nazionale,
Lega Nord e UDC
(Unione dei Democratici Cristiani
e Democratici di Centro).



I cittadini hanno dimostrato
di non essere soddisfatti
della politica del governo attuale
e di volere molti cambiamenti.
Infatti dopo le elezioni,
alcune importanti regioni
che finora avevano presidenti
dei partirti di centro-destra,
ora hanno nuovi presidenti
che appartengono
ai partiti di centro-sinistra.
Per esempio, il nuovo presidente
della Regione Lazio
è Piero Marrazzo; il presidente
della Regione Puglia è Nichi Vendola.



Invece in alcune regioni, i presidenti,
che sono dei partiti di centro-sinistra
e hanno governato negli ultimi anni,
hanno avuto moltissimi voti e perciò
governano ancora quelle regioni.

--- 46 notizie_italia_2005_2.4.txt ---

L’anniversario della Liberazione



Il 25 aprile 2005
gli italiani hanno festeggiato
il 60° anniversario della Resistenza
e della Liberazione dell’Italia.



Il 25 aprile gli italiani ricordano
la liberazione dell’Italia
dall’occupazione dell’esercito tedesco
e dal governo fascista.
Gli italiani ricordano anche
la vittoria della Resistenza in Italia.
In Italia la Resistenza è stata
la lotta politica e militare
che molti italiani hanno combattuto
contro i fascisti e l’esercito tedesco
durante la seconda guerra mondiale.
A questa lotta parteciparono
molti gruppi politici
che si opponevano al governo fascista.
Il governo fascista era una dittatura,
cioè un governo autoritario
che non rispettava
i diritti dei cittadini e impediva
ogni forma di libertà politica.
Invece le persone e i gruppi politici
che parteciparono alla Resistenza
credevano nella democrazia
e nella libertà.



Dopo la liberazione dell’Italia
dai fascisti e dai tedeschi
i gruppi politici della Resistenza
hanno costruito
il nuovo stato italiano.
Il nuovo stato si basa
sulla democrazia
e sul rispetto della libertà.



Ogni anno, il 25 aprile
in molte città italiane
i cittadini organizzano
manifestazioni, cortei e spettacoli.



Quest’anno
il Presidente della Repubblica
Carlo Azeglio Ciampi ha chiesto
a tutti i cittadini di non dimenticare
la lotta per la Liberazione
e di rispettare i valori
della libertà e della democrazia.

--- 47 spettacoli_2005_2.1.txt ---

Il nuovo disco di Bruce Springsteen



Dal 22 aprile, nei negozi di dischi
possiamo comprare il nuovo disco
di Bruce Springsteen.
Il titolo del nuovo disco è
Devils & Dust che significa
“Diavoli e polvere” in italiano.



Bruce Springsteen
è un famoso cantante rock.
È nato negli Stati Uniti d'America
nello stato del New Jersey,
il 23 settembre 1949.



Bruce Springsteen
ha fatto molti dischi.
Il primo disco è del 1973
e si chiama
Greetings from Asbury Park, N. J.
cioè "Saluti da Ausbury Park N.J".
Tra i dischi più importanti
di Bruce Springsteen ricordiamo:
Born to Run , cioè "Nato per correre"
del 1975, Nebraska del 1982,
Born in the U.S.A.,
cioè "Nato in U.S.A." del 1984,
Tunnel of Love,
cioè "Il tunnel dell'amore" del 1987,
Human Touch , cioè "Tocco umano"
e Lucky Town , cioè "Città fortunata"
del 1992, The Ghost of Tom Joad,
cioè "Il fantasma di Tom Joad"
del 1995 e The Rising
che significa "La rinascita"
del 2002.



Il nuovo disco di Bruce Springsteen
contiene un disco e un DVD.
Nel disco ci sono le 12 canzoni nuove
Nel DVD, che è
un video disco digitale,
ci sono 5 brevi filmati.
In questi 5 filmati Bruce Springsteen
presenta alcune canzoni
del suo nuovo disco
Devils & Dust. Nelle canzoni
di questo disco Bruce Springsteen
fa alcune riflessioni malinconiche
sulla vita. Infatti Springsteen
parla di molte persone
che sono confuse interiormente
e combattono
contro la loro confusione interiore,
a volte in modo utile, efficace,
e vantaggioso,
a volte in modo tragico.

--- 48 spettacoli_2005_2.2.txt ---

“Profondo blu”



Dall’8 aprile, nei cinema italiani,
possiamo vedere il film Profondo blu.
Profondo blu è un film documentario
che ci mostra la vita degli oceani
attraverso le immagini spettacolari
degli abitanti degli oceani
e della loro vita sottomarina.



Il film è diviso in 20 episodi
che hanno come protagonisti
gli esseri viventi che abitano
negli oceani. Negli oceani
abitano animali conosciuti,
come i delfini, gli squali,
i leoni marini, gli orsi polari,
i pinguini, le meduse, le orche,
le balene grigie,  eccetera.
Nelle profondità degli oceani
finora sconosciute agli uomini
vivono moltissimi altri animali
meno noti, ma spettacolari
per le loro dimensioni
o per le loro caratteristiche.



Due registi hanno diretto
il film Profondo blu :
Alastir Fothergill e Andy Biatt.
Alastir Fothergill e Andy Biatt
hanno lavorato per realizzare
alcuni programmi
di storia naturale della BBC.
BBC è la sigla inglese
della radiotelevisione britannica,
British Broadcasting Corporation.



Per realizzare il film Profondo blu
i registi hanno lavorato 5 anni
in 34 zone diverse del mondo.

--- 49 prima_pagina_2004_2.1.txt ---

Il messaggio del Presidente Ciampi
per la festa dell’8 marzo 2004



Il Presidente
della Repubblica italiana,
Carlo Azeglio Ciampi,
ha mandato un messaggio
a tutti gli italiani per l’8 marzo.
L’8 marzo è la festa
di tutte le donne.



Nel suo messaggio, il Presidente
ha detto che gli italiani
devono essere grati a tutte le donne
per il loro impegno nella famiglia,
nel lavoro, nella società.



Il Presidente Ciampi ha anche invitato
gli uomini ad aiutare di più le donne
nella cura della casa
e nell’educazione dei figli.
Infatti le donne
fanno sempre più fatica a conciliare
il ruolo di moglie, di mamme,
di figlie e di lavoratrici.
Perciò le donne fanno pochi figli.
Le donne che lavorano e hanno figli
sono costrette spesso
a sacrificare la loro carriera
o a rinunciare al loro lavoro.

--- 50 vita_in_casa_2004_2.1.txt ---

Come tenere il proprio bilancio
personale e familiare



È importante imparare a tenere
il bilancio personale o familiare.
Potremo così capire meglio
come spendiamo i nostri soldi
e, se le nostre spese sono superiori
alle entrate, capire quali spese
possiamo ridurre.



Possiamo registrare le entrate
sulla pagina di un quaderno
e le uscite sulla pagina di fronte.
Fra le entrate dobbiamo segnare,
in colonna,
tutti i soldi che ci entrano in casa:
il salario o lo stipendio
che guadagnamo col nostro lavoro,
la pensione, i soldi guadagnati
con altre attività.
Fra le uscite dobbiamo segnare,
in colonna,
tutti i soldi che spendiamo
per la casa, l'alimentazione,
i trasporti, l'abbigliamento,
lo sport, la salute, la scuola,
la cultura e i divertimenti.



Per la casa abbiamo
alcune spese fisse, come l'acqua,
il gas, il telefono, il riscaldamento,
l'elettricità, le spese di condominio
e l'affitto, se la casa dove abitiamo
non è di nostra proprietà.



Annotiamo giorno per giorno
oppure una volta alla settimana
tutte le nostre spese. Se preferiamo
registrare le spese
una volta alla settimana, dobbiamo
ricordarci di tenere scontrini,
ricevute fiscali e fatture
di tutte le nostre spese.



Possiamo registrare
su un'altra pagina del quaderno
i soldi che abbiamo speso
con il Bancomat, la carta di credito
e gli assegni. Teniamo anche
tutte le ricevute di queste spese.
In questo modo potremo controllare
se è esatto l'estratto conto
che ci manda la banca.

--- 51 vita_in_casa_2004_2.2.txt ---

Scorze d'arancia candite



Che cosa serve

- la scorza di 6 arance
- acqua
- zucchero

Che cosa devo fare

Sbuccio 6 belle arance grosse.
Metto le scorze delle arance
a bagno in una ciotola
con acqua abbondante. Dopo due giorni
tolgo le scorze delle arance
dall'acqua, le scolo bene e le peso.
Peso una uguale quantità di zucchero.
Taglio le scorze delle arance
a strisce. Metto scorze e zucchero
in una padella antiaderente grande.
Metto poi la padella con il coperchio
sul fornello a fuoco lento.
Ogni tanto mescolo
con un cucchiaio di legno
per far sciogliere lo zucchero.
Dopo 10 minuti di cottura
tolgo il coperchio
e continuo a mescolare.
Le scorze delle arance sono pronte,
quando hanno assorbito
tutto lo zucchero e lo zucchero
è diventato bianco.
Verso le scorze su un piano di marmo
o in un grande piatto di ceramica.
Poi le stendo bene e le separo
una dall'altra con il cucchiaio
oppure con un coltellino.
Lascio raffreddare le scorze candite.
Se voglio conservarle a lungo, posso
metterle in un barattolo di vetro.

--- 52 sport_2004_2.1.txt ---

Il ciclista Marco Pantani
è morto



Il ciclista Marco Pantani
è morto improvvisamente
il 14 febbraio 2004, a Rimini.
Marco Pantani era nato a Cesenatico
il 13 gennaio del 1970.



Da alcuni anni, Marco Pantani
non partecipava più alle gare
di ciclismo, perché era depresso,
cioè era sempre triste e malinconico.
Infatti, Marco Pantani
aveva perso interesse per il lavoro,
era andato via dalla sua casa,
non incontrava più parenti e amici
e stava spesso da solo.



Marco Pantani era un grande ciclista.
Nel 1998 aveva vinto le due gare
più importanti per i ciclisti
professionisti: il Giro d’Italia e
il Tour de France.
Per questo era diventato molto famoso.
Infatti, tra i ciclisti italiani,
solo il ciclista Felice Gimondi
aveva vinto il Giro d’Italia
e il Tour de France nel 1965.



Durante il Giro d’Italia
del 1999, i giudici di gara
hanno fatto un controllo antidoping .
I medici sportivi hanno trovato
sostanze vietate nel sangue
di Marco Pantani.
Perciò i medici hanno dichiarato
che Pantani era in stato di doping ,
cioè aveva preso sostanze vietate
per rendere più potente il suo fisico
e per correre con meno fatica.
Quindi, i giudici del Giro d’Italia
hanno accusato Pantani di doping
e lo hanno escluso dal Giro d’Italia.
Prima di essere escluso, Pantani
era al primo posto della classifica
del Giro d’Italia del anno 1999.
Per l’accusa di doping , Pantani
ha dovuto affrontare alcuni processi.



Dopo, Pantani si è sentito umiliato
e non aveva più fiducia in se stesso.
Perciò, non è riuscito più
a vincere gare importanti
e si è ammalato di  depressione.

--- 53 sport_2004_2.2.txt ---

Il problema del doping
nello sport



La parola doping è una parola
della lingua inglese.
Deriva dal verbo to dope
che significa “drogare”.



Nello sport, la parola doping
indica l’uso di sostanze vietate.
Le sostanze vietate sono sostanze
che modificano le capacità fisiche
degli atleti e sono pericolose
per la loro salute.
In molti sport,
gli atleti prendono sostanze vietate
per avere un fisico più forte,
per ottenere risultati migliori
e vincere le gare.
Quando gli atleti prendono
queste sostanze,
i risultati delle gare sono alterati.
Perciò, i giudici delle gare
hanno vietato queste sostanze.



Quindi, spesso i giudici delle gare
decidono di fare
i controlli antidoping,
cioè di verificare se gli atleti
hanno preso sostanze vietate.
Per fare questi controlli,
i giudici delle gare fanno analizzare
dai medici sportivi
il sangue e le urine,
cioè la pipì degli atleti.

--- 54 cultura_2004_2.1.txt ---

Sei mostre sul Perugino



Dal 18 febbraio al 18 luglio 2004,
in Umbria possiamo visitare
sei mostre dedicate al pittore umbro
chiamato Il Perugino. Il vero nome
del Perugino è Pietro Vannucchi.
Pietro Vannucchi è nato
a Città della Pieve, vicino a Perugia,
tra il 1445 e il 1452.
All’inizio della sua carriera
ha lavorato a Firenze
nella bottega del famoso scultore
e pittore Andrea Del Verrocchio.
Tra il 1481 e il 1483, a Roma,
ha lavorato alla decorazione
della Cappella Sistina.
Successivamente ha aperto
due botteghe, una a Perugia
e una a Firenze.



Nella mostra della Galleria nazionale
dell’Umbria a Perugia possiamo vedere
dipinti e disegni del Perugino.
Molti dipinti del Perugino
sono arrivati da varie parti del mondo.
Nella mostra del Centro Espositivo
della Rocca Paolina di Perugia
possiamo vedere le opere degli artisti
influenzati dalle opere del Perugino.
Nella Basilica di S. Pietro di Perugia
possiamo vedere numerose miniature
fatte in Umbria al tempo del Perugino.
Nel Palazzo della Corgna,
a Città della Pieve, possiamo vedere
molte opere che hanno come tema
la rappresentazione del paesaggio.
Nel Museo regionale di Deruta
possiamo vedere opere di ceramica
del Quattrocento e del Cinquecento
che appartengono a collezioni
italiane e straniere.
Nella Chiesa di San Francesco,
a Corciano, possiamo vedere
dipinti devozionali del Perugino,
cioè dipinti di argomento religioso.

--- 55 cultura_2004_2.2.txt ---

Informazioni sulle mostre



Per visitare le mostre
possiamo acquistare il biglietto
il giorno stesso della nostra visita
nelle sedi delle varie mostre.
Oppure possiamo prenotare.
Per prenotare basta telefonare
all’ufficio informazioni della mostra
al numero 02-54919 o a Prenoticket
al numero 02/54271.



Per prenotare possiamo collegarci
al sito www.ticket.it/perugino/
o acquistare i biglietti
nei punti vendita
della Rete Box Office Net
Possiamo acquistare i biglietti
per ciascuna mostra,
oppure per le tre mostre di Perugia,
oppure per tutte e sei le mostre.

--- 56 cultura_2004_2.3.txt ---

Dove sono le sei mostre



A Perugia possiamo vedere tre mostrela mostra intitolata
Perugino il divin pittore
nella Galleria nazionale dell’Umbria;
la mostra intitolata
La fortuna e il mito
nel Centro espositivo Rocca Paolina;
la mostra intitolata
Perugino e la miniatura umbra
del Rinascimento
nell’Abbazia di S. Pietro.



A Città della Pieve, vicino a Perugia,
possiamo vedere la mostra intitolata
Città della Pieve
nel Palazzo della Corgna.



A Deruta, vicino a Perugia,
possiamo vedere la mostra intitolata
La ceramica umbra
al tempo del Perugino
nel Museo regionale della ceramica.



A Corciano, vicino a Perugia,
possiamo vedere la mostra intitolata
Perugino pittore devozionale
nella Chiesa di San Francesco.

--- 57 cultura_2004_2.4.txt ---

Orari delle mostre



Galleria Nazionale dell'Umbria,
Perugia, da domenica a venerdì
ore 9-20, sabato ore 9-22.

Centro espositivo Rocca Paolina,
Perugia, da domenica a venerdì
ore 9-20, sabato ore 9-22.

Abbazia di San Pietro, Perugia,
da lunedì a venerdì ore 10-13 e 15-19,
sabato e domenica ore 10-19.

Palazzo della Corgna,
Città della Pieve,
lunedì - venerdì ore 10-13 e ore 15-19,
sabato e domenica ore 10-19

Museo regionale della ceramica,
Deruta, lunedì - venerdì ore 10-13 e
ore 15-19, sabato e domenica 10-19.

Chiesa di San Francesco,
Corciano, lunedì - venerdì ore 10-13 e
ore 15-19, sabato e domenica ore 10-19.

--- 58 notizie_estero_2004_2.1.txt ---

Cosa succede ad Haiti



Haiti è una repubblica
che si trova
nella parte occidentale
dell’isola di Hispaniola,
nel Mar delle Antille,
a sud delle coste meridionali
degli Stati Uniti d’America.
La capitale di Haiti
è Port-au-Prince
Haiti è uno dei paesi
più poveri del mondo: ci sono
pochi terreni coltivabili e
pochissime risorse naturali.
La maggior parte
degli abitanti di Haiti
è poverissima:
non ha un lavoro
o guadagna pochissimo.



Fino al 1°  marzo di quest’anno
il Presidente
della Repubblica di Haiti
era Jean Bertrand Aristide.



Aristide è diventato Presidente
per la prima volta nel 1990.
Nel 1991 il Generale Raoul Cedras
ha preso il potere
con l’aiuto dell’esercito
e Aristide è fuggito da Haiti.
Nel 1994 Aristide
è riuscito a tornare ad Haiti,
con l’aiuto dell’ONU,
Organizzazione delle Nazioni Unite,
e degli Stati Uniti d’America.
Nel 2001, ad Haiti ci sono state
le elezioni e Aristide ha vinto.



Moltissimi abitanti di Haiti
hanno accusato Aristide
di aver imbrogliato per vincere
le elezioni e di aver fatto diventare
Haiti sempre più povera.
Nel mese di gennaio di quest’anno,
migliaia di persone
contrarie al governo di Aristide
hanno deciso di ribellarsi e
hanno formato un esercito
per mandare via Aristide da Haiti.
Il capo dei ribelli era Guy Philippe,
che fino al 2001 è stato
il capo della polizia di Haiti.



Dalla fine di gennaio al 1° marzo,
l’esercito dei ribelli ha combattuto
contro i soldati del Governo e
ha conquistato molte città di Haiti
e il 1° marzo è arrivato
a Port-au-Prince, capitale di Haiti.
Durante i combattimenti
sono morte moltissime persone.
Per fermare i combattimenti,
i capi di molti Governi del mondo
e i rappresentanti dell’ONU
hanno convinto Aristide ad andarsene
da Haiti. Quando Aristide è andato via
i soldati ribelli si sono impegnati
ad abbandonare le armi. Per aiutare
gli abitanti di Haiti, i rappresentanti
di molti governi hanno mandato
soldati ad Haiti e l’ONU ha deciso
di mandare per tre mesi i soldati
della forza di pace internazionale.
I soldati stranieri hanno il compito
di mantenere la pace ad Haiti,
di aiutare la popolazione di Haiti
a formare un nuovo governo,
e di distribuire cibo, acqua
e medicine agli abitanti di Haiti.

--- 59 notizie_italia_2004_2.1.txt ---

Quali sono le città italiane
dove i bambini vivono meglio?



Quali sono le città italiane
dove i bambini vivono meglio?
Per quali ragioni
in alcune città italiane
i bambini vivono meglio
rispetto ad altre città italiane?
Alcuni studiosi di Legambiente
hanno fatto una ricerca
per rispondere a queste domande.



Legambiente è un’associazione
di persone che vogliono proteggere
l’ambiente naturale.



Secondo questi studiosi,
le cose che servono di più
ai bambini nelle città sono:
- spazi per giocare all’aria aperta
dove ci sono fontanelle,
- scivoli e altalene
piste per andare in bicicletta,
sui pattini o sullo skateboard,
che è una tavoletta con rotelle
- marciapiedi larghi per camminare
senza il pericolo delle macchine
- percorsi protetti dal traffico
per andare a piedi da soli
- ludoteche, cioè posti dove ci sono
giocattoli, libri e attività
organizzate per i bambini
- spettacoli di teatro e di cinema
per bambini.



Secondo questi studiosi,
le città dove i bambini vivono meglio
sono città di media grandezza
o piccola grandezza che si trovano
nell’Italia centrale e settentrionale.
Queste città sono, per esempio,
La Spezia, Pesaro, Arezzo e Ravenna.



Secondo questi studiosi,
gli amministratori comunali
devono tener conto delle esigenze
e delle preferenze dei bambini.
Infatti nelle città
attrezzate bene per i bambini,
anche gli adulti vivono meglio
perché i bambini
stanno bene e sono contenti.

--- 60 notizie_italia_2004_2.2.txt ---

La crisi della società Parmalat
danneggia i risparmiatori



Nel numero di dueparole
di febbraio 2004
abbiamo parlato
della crisi economica e finanziaria
della società Parmalat.



La crisi della Parmalat
danneggia moltissimi risparmiatori
che hanno comprato le azioni
della società Parmalat.
I risparmiatori sono persone
che depositano in banca
una parte dei loro soldi.
Le banche investono
i soldi dei risparmiatori,
per comprare beni o per finanziare
imprese produttive.
Quando il valore
dei beni comprati dalle banche aumenta
o le attività delle imprese vanno bene
i risparmiatori guadagnano soldi.
Quando il valore
dei beni comprati dalle banche
diminuisce o le attività delle imprese
vanno male i risparmiatori
perdono soldi.



I risparmiatori che hanno comprato
le azioni della società Parmalat
hanno perso i loro soldi
perché le azioni della Parmalat
ora non hanno più valore.

--- 61 notizie_italia_2004_2.3.txt ---

Le case ecologiche



Negli ultimi anni molti architetti
progettano case ecologiche.
Gli architetti sono gli esperti
che progettano e disegnano
case o altre costruzioni.
Quando progettano case ecologiche,
gli architetti usano
tecniche e materiali speciali,
cioè non dannosi
per le persone e per l’ambiente.



Per esempio, nelle nuove case
gli architetti utilizzano
i pannelli solari. I pannelli solari
sono apparecchi che si mettono
sui tetti o sui terrazzi delle case.
I pannelli solari
per riscaldare l’acqua
o per produrre energia elettrica.
I pannelli solari
assorbono i raggi del sole
e utilizzano il calore del sole
per riscaldare l’acqua
o produrre energia per le case.



Nelle case che hanno
i pannelli solari, gli architetti
non utilizzano impianti
che funzionano
col gas o con l’energia elettrica.
L’energia elettrica e il gas
inquinano molto e sono costosi.



Per aumentare il numero
delle case ecologiche gli architetti
hanno fatto accordi
con i responsabili
dei comuni italiani.



Alcuni di questi responsabili
hanno preso provvedimenti
a favore delle imprese
che costruiscono case ecologiche.



Per esempio i responsabili dei comuni
danno facilmente a queste imprese
i permessi per costruire le case.
Oppure fanno pagare a queste imprese
poche tasse per costruire le case.

--- 62 notizie_italia_2004_2.4.txt ---

Gli stipendi delle donne



Alcuni esperti
della Commissione europea
hanno scritto un rapporto
sugli stipendi delle donne
in Europa nel 2003.
La Commissione europea
è formata da 20 rappresentanti
dei Paesi europei.
Questi rappresentanti
hanno il compito di far applicare
nei Paesi dell’Unione europea
le decisioni del Parlamento europeo.



Secondo gli esperti,
le donne europee che fanno
lo stesso lavoro dei colleghi maschi
guadagnano meno dei colleghi maschi.
Secondo gli esperti
la differenza di stipendio
tra donne e uomini
è aumentata negli ultimi anni.
Tra tutte le donne europee,
le donne portoghesi guadagnano
quasi lo stesso stipendio
dei loro colleghi maschi.
Invece le donne irlandesi
guadagnano lo stipendio più basso
rispetto ai loro colleghi maschi.
Anche in Italia,
le donne guadagnano meno
dei loro colleghi maschi.
Questa differenza riguarda
tutte le donne che lavorano:
operaie, impiegate, dirigenti.
Le donne ottengono risultati
migliori degli uomini nello studio,
finiscono gli studi
prima degli uomini.
Però hanno più difficoltà
degli uomini a trovare lavoro
e ottengono lavori meno importanti
rispetto a quelli degi uomini.
Le donne scelgono orari di lavoro
più brevi rispetto agli uomini
e non cambiano volentieri
sede di lavoro, perché non possono
allontanarsi dalla famiglia.
Infatti le donne che lavorano
hanno anche molti compiti familiari:
accompagnare i figli a scuola,
preparare i pasti, pulire la casa,
assistere i genitori anziani eccetera.
Così le donne lavorano
più degli uomini
e fanno più fatica a fare carriera
nei posti di lavoro.

--- 63 spettacoli_2004_2.1.txt ---

I premi Oscar 2004



Il 1° marzo 2004, a Los Angeles,
negli Stati Uniti d’America,
una giuria di esperti del cinema
ha assegnato i premi Oscar del 2004.



Il film che ha ricevuto più premi
è Il signore degli anelli. Il ritorno
del re. La giuria di esperti, infatti,
ha dato 11 premi Oscar a questo film.



Il film Il signore degli anelli.
Il ritorno del re
è l'ultima parte della trilogia
 Il signore degli anelli.
La trilogia è una serie di tre film
che trattano lo stesso argomento.
Il regista del film è Peter Jakson.



Il regista Peter Jakson
è nato nel 1961, a Pukerua Bay,
in Nuova Zelanda. Peter Jakson
ha fatto anche i primi due film
della trilogia
Il signore degli anelli .
I primi due film della trilogia
sono: Il signore degli anelli.
La compagnia dell’anello e
Il signore degli anelli. Le due torri,
tutti e due del 2002.



Peter Jakson ha preso
la storia della trilogia
dal romanzo Il signore degli anelli
dello scrittore inglese
John Ronald Reuel Tolkien.



La giuria di esperti di cinema
ha assegnato molti altri premi Oscar:
agli attori più bravi,
al migliore film straniero eccetera.
Gli attori più bravi sono stati
Sean Penn e Charlize Theron.
L'attore Sean Penn
ha recitato nel film Mystic River.
L'attrice Charlize Theron
ha recitato nel film Monster.



Il migliore film straniero
è il film Le invasioni barbariche
del regista canadese Denys Arcand.



Il cartone animato più bello
è il film Alla ricerca di Nemo
della casa cinematografica
americana Walt Disney.
Abbiamo parlato del film
Alla ricerca di Nemo
nel numero di dueparole
di dicembre 2003.

--- 64 spettacoli_2004_2.2.txt ---

A febbraio è uscito
il nuovo disco
di Norah Jones



A febbraio è uscito il nuovo disco
di Norah Jones. Il titolo del disco è
Feels like Home che significa
“sentirsi a casa propria”.



Norah Jones è nata a New York
il 30 marzo 1979,
ma è cresciuta in Texas,
negli degli Stati Uniti d’America.
Ha cominciato a cantare in chiesa
quando era bambina.
Si è laureata in pianoforte a Dallas,
all’Università del North Texas.
Nel 1999 si è trasferita a New York
dove ha iniziato
la sua carriera di cantante.



Il primo disco di Norah Jones
è del 2002 e si chiama
Come away with me
che significa “Vieni via con me”.
Per il disco Come away with me
ha ricevuto 5 Grammy Awards
nel 2003.



Ogni anno, negli Stati Uniti,
i musicisti e i cantanti più bravi
ricevono il Grammy Award.
Il Grammy  Award è un premio
che ha la forma
di un piccolo grammofono.
Infatti Grammy è una parola inglese
che significa “piccolo grammofono”.
Award è una parola inglese
che significa “premio”.

--- 65 prima_pagina_2004_5.1.txt ---

Da giugno 2004 l’Unione Europea
ha la “Costituzione”



Il 18 giugno 2004, i capi dei governi
dei 25 paesi dell’Unione Europea
hanno approvato all’unanimità,
cioè con l’accordo di tutti,
la Costituzione Europea.
Fino al 18 giugno 2004,
i paesi dell’Unione Europea
regolavano i loro rapporti
con trattati, cioè con accordi
sui problemi comuni.
Dal 18 giugno 2004,
per la prima volta l’Unione Europea
ha la sua Costituzione.
La Costituzione è la legge
più importante di uno Stato.
La Costituzione stabilisce
i diritti e i doveri dei cittadini,
e l’ordinamento di uno Stato,
cioè gli organi di uno Stato
e le loro funzioni.
La Costituzione Europea
è la  legge fondamentale
comune a tutti i paesi
che fanno parte dell’Unione Europea.
La Costituzione Europea
contiene molti articoli.
Gli articoli più importanti
stabiliscono i valori fondamentali
dell’Unione Europea, cioè la libertà,
la democrazia, l’uguaglianza
e il rispetto della dignità
di tutti i cittadini.
Nei prossimi mesi, ogni paese
dell’Unione Europea
deve ratificare, cioè deve approvare
la Costituzione Europea.

--- 66 vita_in_casa_2004_5.1.txt ---

Come prendere il sole



Prendere il sole fa bene
alle persone di tutte le età.
Il calore del sole serve
a curare i dolori delle ossa
e i dolori dei muscoli.



Nei primi giorni
che andiamo al mare,
è meglio prendere il sole
per poco tempo.



Prendere il sole infatti
può anche far male,
quando non prendiamo
le precauzioni necessarie.



I1 sole può far male
agli occhi: ripariamo gli occhi
con gli occhiali da sole.



Quando prendiamo il sole,
copriamo la testa
con un cappello
oppure bagniamo spesso la testa.



Proteggiamo la pelle
dai raggi del sole, spalmando
una buona crema antisolare
sulla faccia e su tutto il corpo.
Chi ha la pelle delicata
deve usare una crema antisolare
per proteggere bene la pelle
dai raggi del sole.



È meglio prendere il sole
la mattina prima di mezzogiorno,
e il pomeriggio dopo le quattro.
I raggi del sole infatti
sono dannosi alla pelle
tra mezzogiorno e le quattro.



Quando prendiamo il sole,
non dobbiamo stare sdraiati
e fermi per molto tempo.
Possiamo prendere il sole
anche camminando, giocando,
nuotando e andando in barca.



Se abbiamo preso troppo sole
e la pelle è arrossata,
andiamo subito in un posto
fresco e all'ombra.
Passiamo sulla pelle
una spugna bagnata
con acqua fredda.
Beviamo a piccoli sorsi acqua fresca.
Poi spalmiamo sulla pelle
una crema
contro le scottature solari.

--- 67 vita_in_casa_2004_5.2.txt ---

Bevande estive



Frullato di frutta mista
per 4 persone

Che cosa serve
- una mela
- una pera
- 2 pesche
- 2 banane
- 4 cubetti di ghiaccio
- 2 vasetti di yogurth naturale
oppure 2 bicchieri di latte.

Che cosa dobbiamo fare 

Sbucciamo la mela, la pera,
le pesche e le banane
e tagliamole a pezzetti.
Mettiamo nel frullatore
la frutta, il ghiaccio,
lo yoguth o il latte.
Accendiamo il frullatore
e facciamo frullare tutto
per uno o due minuti.
Spegniamo il frullatore:
il frullato è pronto.



Frullato d'ananas
per 4 persone

Che cosa serve
- un ananas piccolo
- 2 bicchieri di latte
- 2 cubetti di ghiaccio
- 2 cucchiai di zucchero

Che cosa dobbiamo fare 

Sbucciamo l'ananas con cura.
Tagliamo l'ananas,
prima a fette, poi a dadini.
Mettiamo nel frullatore
i dadini di ananas,
i 2 bicchieri di latte,
i cubetti di ghiaccio
e i 2 cucchiai di zucchero.
Accendiamo il frullatore
e facciamo frullare tutto
per uno o due minuti.
Spegniamo il frullatore:
il frullato è pronto.

--- 68 sport_2004_5.1.txt ---

Il ciclista Damiano Cuneo
ha vinto il Giro d’Italia



Quest’anno, il ciclista italiano
Damiano Cunego
ha vinto il Giro d’Italia.
Damiano Cunego è nato a Verona,
e ha 22 anni. È un ciclista
molto giovane e partecipa alle gare
dei ciclisti professionisti dal 2002.



Damiano Cunego con la sua vittoria
ha sorpreso tutti gli appassionati
di ciclismo. Infatti ha vinto le tappe
più importanti del Giro d’Italia
ed è rimasto al primo posto
della classifica per molte tappe.
Perciò, Damiano Cunego è diventato
il vincitore del Giro d’Italia.



Secondo gli appassionati di ciclismo,
un altro ciclista italiano,
Gilberto Simoni,
poteva vincere il Giro d’Italia
di quest’anno.
Gilberto Simoni aveva già vinto
il Giro d’Italia nel 2002 e nel 2003.
Perciò era diventato un ciclista
famoso in Italia e all’estero.



Invece, quest’anno,
Gilberto Simoni
è stato al primo posto
della classifica del Giro d’Italia
solo per poche tappe.
Nella classifica finale
del Giro d’Italia, Gilberto Simoni
è arrivato al terzo posto.



Al Giro d’Italia di quest’anno,
hanno partecipato 171 ciclisti.
I ciclisti sono partiti l’8 maggio
da Genova e sono arrivati
il 30 maggio a Milano.
I ciclisti hanno percorso
circa 3.400 chilometri,
su strade di pianura,
di montagna e di campagna.
I ciclisti sono passati
per le città di Frosinone,
Spoleto, Cesena, Trieste.
Inoltre, quest’anno,
i ciclisti sono arrivati anche
fuori dal territorio italiano,
in Croazia,
uno Stato a nord-est dell’Italia.

--- 69 sport_2004_5.2.txt ---

La squadra del Milan ha vinto lo scudetto



La squadra di calcio del Milan
è arrivata al primo posto
nella classifica del Campionato italiano
di calcio. Perciò ha vinto lo scudetto
dell’anno 2003 – 2004.
Il Milan è una squadra molto forte.
Infatti già due partite prima della fine
del Campionato di quest’anno, il Milan
aveva raggiunto il punteggio utile
per vincere lo scudetto.
La squadra della Roma è arrivata
al secondo posto e la squadra
della Juventus è arrivata al terzo posto.

--- 70 sport_2004_5.3.txt ---

I Campionati internazionali di tennis



Ogni anno, a Roma, nel mese di maggio,
molti bravi tennisti partecipano
al Campionato Internazionale di tennis.



Quest’anno, nella partita finale
del torneo maschile,
il tennista spagnolo Carlos Moya
ha superato l’altro tennista spagnolo
Albert Costa
e ha vinto il torneo maschile.
Il tennista italiano Filippo Volandri
ha giocato meglio
di tutti gli altri tennisti italiani.



Nella partita finale
del torneo femminile,
la tennista francese Amelie Mauresmo
ha superato la tennista americana
Jennifer Capriati
e ha vinto il torneo femminile.
La tenniste italiane
Silvia Farina e Francesca Schiamone
hanno giocato meglio
di tutte le altre tenniste italiane.

--- 71 cultura_2004_5.1.txt ---

Le Olimpiadi del 2004



Il 13 agosto 2004
inizieranno le Olimpiadi.
Le Olimpiadi ci sono ogni 4 anni
e ogni volta
in una città diversa del mondo.
Le Olimpiadi del 2004
si svolgeranno
nella città greca di Atene.



Le Olimpiadi sono l’insieme
delle gare sportive
più importanti del mondo.
Alle gare delle Olimpiadi
partecipano gli atleti
più bravi del mondo
in tutti i tipi di sport.
Gli atleti e le atlete
arriveranno ad Atene
da molti paesi dell’Europa,
dell’Africa, dell’America,
dell’Asia e dell’Oceania.



Attraverso le gare sportive
le Olimpiadi vogliono
far crescere l’amicizia e la pace
tra tutti i popoli del mondo.
Infatti la bandiera delle Olimpiadi
è bianca e ha al centro
cinque anelli colorati
e intrecciati tra di loro:
un anello blu, un anello nero,
un anello rosso, un anello giallo
e un anello verde.
La bandiera  bianca indica la pace.
Ogni anello rappresenta un continente:
l’anello blu rappresenta l’Europa;
l’anello nero rappresenta l’Africa;
l’anello rosso rappresenta l’America;
l’anello giallo rappresenta l’Asia;
l’anello verde rappresenta l’Oceania.



Le Olimpiadi inizieranno
con una grande festa.
La festa si svolgerà  nello stadio
dove ci saranno le gare sportive.
Durante la festa di apertura,
tutti gli atleti e tutte le atlete
che parteciperanno
alle gare delle Olimpiadi
sfileranno con la bandiera
del loro paese.
Alla fine della festa
un atleta accenderà il fuoco
di un grande braciere
con una fiaccola,
come facevano gli antichi Greci.


--- 72 cultura_2004_5.2.txt ---

La storia delle Olimpiadi



Le prime Olimpiadi si sono svolte
nella città di Olimpia,
nell’antica Grecia.
Infatti il nome Olimpiade
deriva dal nome
della città di Olimpia.



Alle Olimpiadi partecipavano
molti atleti uomini che venivano
da tutte le città della Grecia.
Gli atleti che partecipavano
alle Olimpiadi erano bravi
in molti tipi di sport. I vincitori
delle gare delle Olimpiadi
ricevevano un premio.
Il premio era una corona
fatta di ramoscelli di alloro.



Per i Greci le Olimpiadi
erano feste molto importanti.
Infatti durante le Olimpiadi,
i greci sospendevano tutte le guerre.



Nell’anno 393 il vescovo di Milano,
che si chiamava Ambrogio,
ordinò all’imperatore Teodosio
di sospendere le Olimpiadi
perché le Olimpiadi
erano diventate occasioni
di affari illegali e di corruzione.



Dopo molti secoli,
nel 1896, un nobile francese,
Pierre de Coubertin, ha organizzato
le prime Olimpiadi moderne
nella città greca di Atene.
De Coubertin ha scelto Atene
per ricordare a tutti
che le Olimpiadi erano nate
proprio in Grecia.
Dopo Atene, le Olimpiadi
si sono svolte a Parigi nel 1900.
Alle Olimpiadi di Parigi
hanno partecipato per la prima volta
anche molte atlete donne.
Da allora
atleti uomini e atlete donne
di tutto il mondo
partecipano alle Olimpiadi.


--- 73 notizie_estero_2004_5.1.txt ---

Il nuovo Parlamento europeo



Tra il 10 e il 13 giugno 2004,
i cittadini dei 25 paesi
dell’Unione europea hanno eletto
i loro rappresentanti, cioè i deputati
del Parlamento europeo.



I cittadini dei Paesi
dell’Unione europea eleggono
i deputati del Parlamento europeo
ogni 5 anni.
Abbiamo parlato dei 25 paesi
dell’Unione europea e delle elezioni
nel numero di giugno di dueparole.



La sede del Parlamento europeo
si trova a Strasburgo, in Francia.
I deputati del Parlamento europeo
hanno il compito di discutere
le leggi comuni ai Paesi
dell’Unione europea.
I deputati del Parlamento europeo
sono 732.



La maggior parte dei deputati
sono iscritti a un gruppo politico.
Nel Parlamento europeo
ci sono 7 gruppi politici.
I gruppi politici più importanti
sono il Pse e il Ppe.
Il Pse, Partito socialista europeo,
è un gruppo politico di sinistra.
Il Ppe, Partito popolare europeo,
è un gruppo politico di destra.
Con le elezioni di giugno,
il Ppe ha avuto più voti
degli altri gruppi politici.
Perciò nel nuovo Parlamento europeo
il Ppe ha più deputati del Pse.
Prima delle elezioni di giugno
il Pse aveva più voti del Ppe.

--- 74 notizie_estero_2004_5.2.txt ---

I soldati americani hanno liberato
3 italiani prigionieri in Iraq



L’8 giugno a Ramadi,
vicino a Bagdad,
capitale dell’Iraq,
alcuni soldati americani
hanno liberato i 3 italiani
prigionieri dei terroristi islamici.
L’8 aprile vicino a Bagdad,
i terroristi islamici
avevano preso in ostaggio,
cioè fatto prigionieri, 4 italiani:
Salvatore Stefio, Umberto Cupertino,
Maurizio Agliana
e Fabrizio Quattrocchi.
Il 14 aprile i terroristi
hanno ucciso Fabrizio Quattrocchi.
Abbiamo parlato degli ostaggi italiani
nel numero di aprile 2004 di dueparole.



Salvatore Stefio, Umberto Cupertino,
e Maurizio Agliana
sono tornati in Italia il 9 giugno.
Molti uomini politici
e cittadini italiani
hanno festeggiato questo ritorno.
Anche il Papa
e il Presidente della Repubblica,
Carlo Azeglio Ciampi, hanno detto
di essere molto contenti
per la liberazione dei 3 prigionieri.

--- 75 notizie_italia_2004_5.1.txt ---

Le bandiere blu e la “Guida blu”



Anche quest’anno,
gli esperti dell’Unione Europea
hanno assegnato le bandiere blu
ai posti turistici
che hanno le spiagge e il mare
più puliti di tutta l’Europa.



Gli esperti hanno assegnato
98 bandiere blu alla Spagna,
86 all’Italia, 85 alla Grecia,
82 alla Francia e 48 alla Turchia.
Perciò secondo gli esperti,
dopo la Spagna,
l’Italia ha le spiagge e il mare
più puliti d’Europa.
Le regioni italiane
che hanno ricevuto
più bandiere blu sono
l’Abruzzo, la Liguria,
le Marche e la Toscana.



Oltre alle spiagge e ai mari
più puliti, le bandiere blu segnalano
anche i posti che offrono ai turisti
servizi migliori e più convenienti.



Un’altra iniziativa che segnala
i paesi con il mare e le spiagge
più pulite d’Italia è la Guida blu .
 La Guida blu è un libro scritto
dagli esperti di Legambiente
e del Touring Club Italiano,
cioè due associazioni di persone
che vogliono proteggere l’ambiente.



Nelle località di mare
segnalate dalla Guida blu ,
la natura è rispettata. Per esempio,
ci sono i parchi naturali,
dove i turisti devono rispettare
le piante e gli animali,
o non devono danneggiare
i fondali marini.



Inoltre, gli esperti hanno segnalato
le spiagge che hanno impianti
per raccogliere i rifiuti
e per pulire l’acqua del mare.
In questi posti c’è poco rumore
e poco traffico. Perciò le persone
possono passare vacanze tranquille.



Secondo gli esperti della Guida blu
le spiagge migliori d’Italia sono
la spiaggia di Otranto in Puglia,
la spiaggia di Castiglion
della Pescaia in Toscana, le spiagge
delle Cinque Terre in Liguria.

--- 76 notizie_italia_2004_5.2.txt ---

Alcuni risultati
del rapporto annuale dell’Istat



I ricercatori che lavorano
per l’Istat, Istituto nazionale
di statistica, hanno presentato
il rapporto annuale del 2003.
Il rapporto contiene i risultati
delle ricerche dell’Istat
sulla situazione dell’Italia
degli ultimi anni.



Secondo i ricercatori, in Italia
le persone vivono più a lungo
rispetto ad altri paesi europei.
Inoltre negli ultimi anni
sono aumentati i posti di lavoro,
soprattutto per le donne.
Rispetto al passato le famiglie
spendono più soldi
per le spese sanitarie
e per pagare le imposte locali,
per esempio le imposte comunali
e le imposte regionali.
Infine le famiglie italiane
preferiscono usare i loro risparmi
per comprare case o terreni
invece di fare
altri tipi di investimento.
Però in Italia
due milioni e mezzo di famiglie
vivono in condizioni di povertà.



Negli ultimi anni in Italia
sono aumentati gli immigrati,
cioè gli stranieri che dai loro paesi
si trasferiscono in Italia
per cercare lavoro
e migliori condizioni di vita.
Sono aumentate anche le persone
che fanno volontariato,
cioè dedicano parte
del loro tempo libero
alle persone in difficoltà,
per esempio i poveri o gli ammalati.

--- 77 notizie_italia_2004_5.3.txt ---

Elezioni amministrative
in molte città e province italiane



Nel mese di giugno
i cittadini di molte città italiane
hanno votato per eleggere le persone
che amministrano le città,
sindaci e consiglieri comunali.
Inoltre i cittadini hanno votato
per eleggere le persone
che amministrano le province,
cioè il presidente della provincia
e i consiglieri provinciali.
I sindaci e i presidenti di provincia
amministrano le città e le province
per quattro anni.



In queste elezioni,
i cittadini hanno votato soprattutto
per i candidati dei partiti
che si oppongono al governo attuale.
Hanno votato cioè per i Democratici
di Sinistra, per la Margherita,
per Rifondazione comunista,
per i Verdi e per il Partito
socialista italiano (SDI).



I cittadini hanno votato di meno
per i candidati dei partiti
del governo attuale: Forza Italia,
Alleanza Nazionale, Lega Nord
e UDC (Unione dei Democratici
Cristiani e Democratici di Centro).



I cittadini hanno dimostrato
di non essere soddisfatti
della politica del governo attuale
e di volere alcuni cambiamenti.
Infatti dopo le elezioni
alcune importanti città
e alcune importanti province
hanno nuovi sindaci
e nuovi presidenti di provincia
quasi tutti dei partiti che si oppongono
al governo attuale.



Per esempio, i nuovi sindaci
di Bologna e Firenze sono:
Sergio Cofferati e Leonardo Domenici.
Il nuovo presidente della provincia
di Milano è Filippo Penati.



Nel mese di giugno
ci sono state anche le elezioni europee.
I cittadini italiani hanno votato
per eleggere alcuni deputati italiani
nel Parlamento europeo.
Una metà dei deputati italiani
nel nuovo Parlamento europeo
appartiene ai partiti di governo.
L’altra metà dei deputati italiani
appartiene ai partiti
che si oppongono
all’attuale governo.

--- 78 notizie_italia_2004_5.4.txt ---

Donne e nuove tecnologie



Alcuni studiosi dell’Unicab,
un Istituto di ricerca italiano,
hanno fatto un’indagine
in collaborazione
con il Consorzio Gioventù Digitale
del Comune di Roma
e con l’Unione degli Industriali.



Con questa ricerca gli studiosi
volevano sapere quante donne lavorano
nel settore delle nuove tecnologie,
informatiche e della comunicazione,
nella provincia di Roma.
Le tecnologie informatiche
e della comunicazione
utilizzano il computer
per trasmettere le informazioni.



Secondo questi studiosi,
le donne che lavorano
nel settore delle nuove tecnologie
nella provincia di Roma
sono quasi la metà
degli uomini che lavorano
nello stesso settore.
Secondo questi studiosi,
le donne che dirigono le aziende
del settore delle nuove tecnologie
sono pochissime rispetto agli uomini
che dirigono le aziende
dello stesso settore.



Secondo gli studiosi,
in Italia,  rispetto agli uomini,
le donne che studiano
le materie tecniche
sono pochissime rispetto agli uomini
che studiano le materie tecniche.

--- 79 spettacoli_2004_5.1.txt ---

“Harry Potter
e il prigioniero di Azkaban”



Dal 4 giugno, al cinema
possiamo vedere
il film Harry Potter
e il prigioniero di Azkaban.



Il film Harry Potter
e il prigioniero di Azkaban
racconta le avventure di Harry Potter.
Harry Potter è un ragazzo speciale
perché ha poteri magici.
Harry Potter frequenta
una scuola di magia.
La scuola di magia
si chiama Hogwarts.
Nella scuola di magia, Harry Potter
impara a fare magie e incantesimi
e vive molte avventure
insieme ad alcuni amici.



Il film Harry Potter
e il prigioniero di Azkaban
è il terzo film che racconta
le avventure di Harry Potter.
In questo film Harry Potter
dà la caccia a un prigioniero
che è scappato
dalla prigione di Azkaban.



Il titolo del primo film
sulle avventure di Harry Potter
è Harry Potter
e la pietra filosofale del 2001.
Il titolo del secondo film
sulle avventure di Harry Potter
è Harry Potter
e la camera dei segreti del 2002.



La scrittrice inglese
Joanne Kathleen Rowling
ha inventato le storie
raccontate nei film
e ha scritto cinque libri
sulle avventure di Harry Potter.
I titoli di questi libri sono:
Harry Potter e la pietra filosofale;
Harry Potter e la camera dei segreti;
Harry Potter e il prigioniero
di Azkaban;
Harry Potter e il calice di fuoco;
Harry Potter e l’ordine della fenice.



La scrittrice
Joanne Kathleen Rowling
ha progettato di scrivere
altri due libri
sulle avventure di Harry Potter.

--- 80 spettacoli_2004_5.2.txt ---

I programmi estivi della RAI



Ogni anno, durante l’estate,
possiamo vedere in televisione
alcuni programmi dedicati all’estate.
Alcuni programmi estivi della RAI
sono: Unomattina Estate,
Estate sul 2, Cominciamo bene estate .



Ogni giorno, dal lunedì al venerdì,
su Raiuno, alle ore 6.40.
possiamo vedere il programma
Unomattina Estate
La presentatrice Sonia Grey
e il giornalista Franco di Mare
presentano il programma
Unomattina Estate.
Con questo programma possiamo sapere
cosa succede in Italia e nel mondo.
Nel programma Unomattina Estate
alcuni esperti danno consigli
sulla bellezza, sulla cucina,
sul giardinaggio, sulle vacanze.



Ogni giorno, dal lunedì al venerdì
su Raitre, alle ore 10.30,
possiamo vedere, infime,
il programma Cominciamo bene estate.
I conduttori di questo programma sono
Michele Mirabella
e Selvaggia Lucarelli.
Nel programma Cominciamo bene estate
alcuni ospiti parlano di spettacolo,
di cultura e di società.
In questo programma,
alcuni inviati speciali
ci fanno conoscere
alcuni posti molto belli
delle regioni italiane.



Inoltre, dal lunedì al venerdì,
su Raidue, alle ore 15.30,
possiamo vedere il programma
Estate sul 2.
Le presentatrici di Estate sul 2
sono Maria Teresa Ruta
e Monica Rubele.
In questo programma, le presentatrici,
Maria Teresa Ruta e Monica Rubele,
parlano con alcuni ospiti
e con alcuni esperti
di molti argomenti:
cosa succede nel mondo,
i problemi delle coppie
e delle famiglie, la natura,
l’alimentazione e il benessere fisico.

--- 81 prima_pagina_2004_1.1.txt ---

Il “giorno della memoria”



Dal 2002 i rappresentanti
del governo italiano dedicano
il giorno del 27 gennaio di ogni anno
al giorno della memoria.
Nel giorno della memoria , gli italiani
vogliono ricordare tutti gli ebrei
uccisi dai nazisti tedeschi
durante la seconda guerra mondiale.
Durante la seconda guerra mondiale,
i nazisti tedeschi hanno perseguitato
gli ebrei, cioè li hanno privati
dei diritti umani. Li hanno privati
dei loro lavori, delle loro proprietà
e delle persone più care.
Poi li hanno arrestati e rinchiusi
nei campi di concentramento.



Nei campi di concentramento,
gli ebrei erano prigionieri,
lavoravano molto, avevano poco cibo
e soffrivano il freddo. Molti ebrei
morivano di fame e di freddo.
Inoltre nei campi di concentramento
i nazisti tedeschi uccidevano
molti prigionieri nelle camere a gas,
cioè in camere piene di gas velenosi.
Nel campo di concentramento
di Auschwitz, in Polonia, i tedeschi
hanno ucciso milioni di ebrei.
Il 27 gennaio del 1945, i soldati
dell’esercito russo sono arrivati
al campo di Auschwitz e hanno liberato
i prigionieri che erano ancora vivi.

--- 82 vita_in_casa_2004_1.1.txt ---

Alcuni consigli per fare la spesa



Prima di andare a fare la spesa
è utile scrivere su un foglio
la lista di tutto quello
che dobbiamo comprare.
Così eviteremo
di dimenticare cose necessarie
e di comprare cose inutili.



Scegliamo di fare la spesa
in negozi e supermercati
che hanno i locali
sempre puliti e ordinati.
Controlliamo che ogni alimento
abbia sempre il cartellino
o l'indicazione del prezzo.



Controlliamo sempre
la data di scadenza degli alimenti,
soprattutto di quelli
che si rovinano in poco tempo,
per esempio il latte
e i formaggi freschi.



Se ci sono le offerte 3 x 2,
e cioè le offerte
che ci permettono di comprare
3 confezioni di un alimento
e di pagarle al prezzo di 2,
controlliamo con attenzione
la data di scadenza.
A volte, infatti, gli alimenti
di queste offerte
scadono dopo qualche settimana
da quando noi li compriamo.



Nei supermercati,
i banchi dei surgelati
si trovano alla fine del percorso
che siamo obbligati a fare.
Infatti è sempre consigliabile
comprare i surgelati
quando abbiamo già finito
di fare la spesa. Inoltre
teniamo tutti i surgelati
insieme, in un sacchetto,
separati dagli altri alimenti.



Ricordiamoci di ritirare
lo scontrino fiscale, quando usciamo
dal negozio o dal supermercato.



Quando arriviamo a casa,
suddividiamo subito la spesa
e conserviamo ogni cosa.
Mettiamo in un luogo fresco e buio
gli alimenti che si conservano
per un tempo abbastanza lungo.
Riuniamo tutti gli alimenti
che vanno in frigorifero,
così apriremo lo sportello
una volta sola.

--- 83 vita_in_casa_2004_1.2.txt ---

La pappa reale
fa molto bene alla salute



Le api producono
un particolare tipo di miele
che nutre l’ape regina
durante la sua vita. Perciò
questo particolare tipo di miele
si chiama pappa reale.



La pappa reale
è una sostanza
densa come una crema.
Ha un colore giallo chiaro,
contiene poco zucchero
e ha un sapore un po' aspro.



La pappa reale contiene
molte vitamine
e tante altre sostanze
che fanno bene alla salute.



La pappa reale
ci fa venire l'appetito,
ci aiuta a riprendere le energie
quando siamo affaticati
oppure dopo una malattia.



La pappa reale aiuta anche
a curare la fatica mentale,
l'esaurimento nervoso.



La pappa reale rallenta
l'invecchiamento della pelle
e dell'organismo.



Possiamo usare la pappa reale
anche come pomata
per curare le ferite.



Se vogliamo fare una cura
con la pappa reale,
dobbiamo mangiarla
tutte le mattine a digiuno,
per due o tre settimane.
Poi dobbiamo sospendere la cura
per quindici giorni.
Quindi dobbiamo ricominciare
a mangiare pappa reale
per altre due o tre settimane.



Se il sapore aspro
della pappa reale ci dà fastidio,
possiamo mangiarla
con un po' di miele.
Per conservare bene la pappa reale
dobbiamo tenerla in frigorifero.

--- 84 sport_2004_1.1.txt ---

Il “Campionato del mondo di sci alpino”



Gli sciatori fanno le gare
per il Campionato del mondo
di sci alpino
sulle discese delle montagne,
su piste spesso molto ripide.
Questo sport si chiama sci alpino,
perché sulle montagne delle Alpi
ci sono moltissime discese
adatte alle gare di sci alpino.
Per vincere il Campionato del mondo
di sci alpino, gli sciatori
possono partecipare a 5 tipi di gare.
Queste gare sono: lo slalom speciale,
lo slalom gigante, il super gigante,
la discesa libera e la combinata.
Ogni tipo di gara rappresenta
una specialità dello sci alpino.



Nelle specialità dello sci alpino,
gli sciatori partono uno alla volta.
Lo sciatore che arriva al traguardo
nel tempo più breve
rispetto agli altri sciatori
vince la gara. I giudici di gara
del Campionato del mondo
di sci alpino danno 100 punti
allo sciatore che vince una gara,
80 punti allo sciatore
che arriva al secondo posto,
70 punti allo sciatore
che arriva al terzo posto.



Lo sciatore che ha più punti
nella classifica di una specialità,
vince il Campionato del mondo
di quella specialità.
Lo sciatore che ha più punti
degli altri sciatori nella classifica
di tutte le specialità,
vince il Campionato del mondo
di sci alpino.



Nelle gare di discesa libera,
gli sciatori devono seguire
il percorso della pista
a grande velocità.
Nelle specialità del super gigante,
dello slalom gigante
e dello slalom speciale,
gli sciatori devono girare attorno
ad alcuni paletti infilati nella neve.
Nelle gare di slalom speciale,
gli sciatori devono seguire
due percorsi diversi
per arrivare al traguardo.
i giudici di gara sommano il tempo
ottenuto da uno sciatore
nel primo percorso al tempo
ottenuto dallo stesso sciatore
nel secondo percorso.
Lo sciatore che ha sciato
sui due percorsi nel tempo più breve
vince la gara di slalom speciale.

--- 85 sport_2004_1.2.txt ---

Giorgio Rocca ha vinto
la gara di slalom speciale



L’11 gennaio 2004, a Chamonix,
in Francia, lo sciatore italiano
Giorgio Rocca ha vinto la gara
di slalom speciale
del Campionato del mondo
di sci alpino.



Nella prima discesa, Giorgio Rocca
è arrivato al quarto posto.
Poi, durante la seconda discesa,
il tempo è cambiato e ha piovuto.
La pioggia ha sciolto la neve e
ha formato molte buche sulla pista.
Gli sciatori hanno dovuto
rallentare la corsa
per evitare di cadere sulle buche.



Invece Giorgio Rocca ha continuato
a sciare velocemente
ed è arrivato primo.
Perciò ha recuperato il tempo perso
durante la prima discesa,
e ha vinto lo slalom speciale.



Per questa vittoria,
lo sciatore Giorgio Rocca
è ora al primo posto nella classifica
dello slalom speciale,
nel Campionato del mondo
di Sci alpino dell’anno 2003-2004.

--- 86 cultura_2004_1.1.txt ---

50 anni di televisione



Quest’anno la televisione italiana
compie 50 anni.
Infatti, il 3 gennaio del 1954
la RAI, Radiotelevisione italiana,
ha cominciato a trasmettere
le prime trasmissioni televisive.



All’inizio del 1954 la televisione
poteva essere vista
solo in alcune regioni italiane:
Piemonte, Lombardia, Liguria,
Toscana, Umbria  e Lazio.
Alla fine del 1954 quasi la metà
della popolazione italiana
poteva vedere la televisione.
Nel 1961 quasi tutti gli italiani
potevano vedere la televisione.



Quando è nata la televisione
la maggior parte degli italiani
aveva pochi soldi e perciò
non poteva comprare il televisore.
Per vedere le trasmissioni televisive
le persone andavano nei bar,
nei circoli, nelle sedi dei partiti politici.
Spesso per vedere la televisione,
le persone si riunivano la sera
nelle case dei vicini
che avevano potuto comprare
il televisore.



All’inizio la televisione
aveva solo una rete,
e poche trasmissioni.
Le trasmissioni
erano tutte in bianco e nero.
e iniziavano alle 17.30.
Dalle 17.30 alle 19 c’era
il programma La TV dei ragazzi.
Dalle 19 alle 20.45
non c’erano trasmissioni.
La sera, alle 20.50 e alle 23
c'era il Telegiornale.
Tra le 20.45 e le 23 c’erano
le trasmissioni televisive.



Nel novembre del 1961
nasce la seconda rete televisiva.
Con la prima e la seconda rete
le ore di trasmissione
diventano 11 al giorno.



Negli anni Settanta
le ore di trasmissione
diventanto 24 al giorno.



Nel 1977 cominciano
le trasmissioni a colori.
Nel 1979 nasce la terza rete
dedicata soprattutto
ai programmi regionali.

--- 87 cultura_2004_1.2.txt ---

Le prime trasmissioni televisive



Alcune trasmissioni sono importanti
perché hanno fatto la storia
della televisione italiana.
Nel 1954 Mike Bongiorno
presenta la prima trasmissione
del pomeriggio Arrivi e partenze.
Nel 1955 nasce la trasmissione
Lascia o Raddoppia
presentata da Mike Bongiorno.
Nel 1956 cominciano le trasmissioni
che si occupano della natura,
come L’amico degli animali,
presentata da Angelo Lombardi.
Nel 1957 nascono La TV dei ragazzi
e Carosello. Tutte le sere,
dopo il telegiornale, Carosello
trasmetteva la pubblicità
attraverso piccoli racconti.
Carosello piaceva molto ai bambini.
L’ultima trasmissione di Carosello
c’è stata nel 1977.
Del 1957 è anche la trasmissione
di quiz musicali Il Musichiere,
presentata da Mario Riva.
Nel 1958 la televisione
ha già un milione di abbonati.
La trasmissione più famosa del 1958
è Canzonissima. L’anno successivo
Canzonissima ebbe un grande successo
con i presentatori Delia Scala,
Paolo Panelli e Nino Manfredi.
Nel 1960 nasce la trasmissione
Non è mai troppo tardi.
Durante questa trasmissione,
il maestro Alberto Manzi insegnava
a leggere e a scrivere
a moltissimi italiani
che non avevano frequentato
neppure la scuola elementare.
Nel 1960, a Roma,
ci sono le Olimpiadi. In televisione
gli italiani possono vedere
le gare sportive delle Olimpiadi.
Nel 1961 Raffaella Carrà appare
per la prima volta in televisione
nella trasmissione Il Paroliere.
Nel 1962 arriva in televisione
Eduardo De Filippo
con le sue commedie
Filomena Marturano e
Natale in casa Cupiello.
Dopo il 1962 le trasmissioni
diventano molto più numerose.
Da allora gli italiani scelgono
le trasmissioni che a loro
piacciono di più.

--- 88 notizie_estero_2004_1.1.txt ---

Il nuovo presidente del Guatemala



Da gennaio 2003,
il nuovo presidente del Guatemala
è il conservatore Oscar Berger.
Berger ha 57 anni
ed è un uomo d’affari.
Berger è stato sindaco
di  Città del Guatemala,
la capitale del Guatemala.



Il Guatemala è uno stato
dell’America centrale.
Il Guatemala
è un paese molto povero.
In Guatemala
poche persone posseggono
quasi tutte le terre coltivabili
e sono molto ricche.
Queste persone
sfruttano i contadini,
cioè li fanno lavorare molto
e li pagano pochissimo.
La maggior parte
degli abitanti del Guatemala
sono contadini e sono poverissimi.
Vivono in baracche umide e sporche
e molto spesso si ammalano.



Oscar Berger ha promesso
che il nuovo governo
lavorerà per migliorare
le condizioni di vita
della popolazione del Guatemala,
soprattutto dei contadini,
e per eliminare la povertà.
Oscar Berger ha incontrato
le organizzazioni del Guatemala
che difendono i diritti umani
e ha chiesto a Rigoberta Menchù
di far parte del nuovo governo.
Rigoberta Menchù
è nata in Guatemala
e i suoi genitori
erano contadini molto poveri.
Dal 1981 Rigoberta Menchù
va  in giro per il mondo
a denunciare
le condizioni di vita
dei contadini del Guatemala.
Nel 1992 Rigoberta Menchù
ha ricevuto il premio Nobel
per la pace
perché difende i diritti
dei contadini poveri del Guatemala.

--- 89 notizie_estero_2004_1.2.txt ---

Il 2004
è l’anno internazionale
del riso



L’Onu, Organizzazione
delle Nazioni Unite,
ha deciso che il 2004
è l’anno internazionale del riso
Il riso è uno degli alimenti
più diffusi nel mondo ed è ricco
di sostanze necessarie
per il nostro organismo
come le proteine, i carboidrati,
le vitamine e i sali minerali.



L’Onu ha incaricato la FAO,
Organizzazione per l’Alimentazione
e l’Agricoltura, di organizzare
iniziative nel 2004
per far capire a tutte le persone
quanto sono importanti
la coltivazione e il consumo del riso.
Il nome di tutte queste iniziative
è “Il riso è vita”.

--- 90 notizie_estero_2004_1.3.txt ---

In Iran c’è stato
un grave terremoto



Il 25 dicembre 2003,
nel sud dell’Iran c’è stato
un terremoto molto grave.
Quando c’è il terremoto
la terra trema e si muove.
Se il terremoto è molto forte,
la terra si muove molto e in fretta.
Quando il terremoto è forte,
si rovinano o crollano
anche le case e i palazzi.



Durante il terremoto in Iran,
sono morte moltissime persone
e il centro storico della città di Bam
è stato completamente distrutto.
Il centro storico era
la parte più antica di Bam
che era patrimonio artistico
di tutta l’umanità.
Gli edifici del centro storico
erano costruiti
con l’argilla rossa del deserto,
un materiale molto fragile.



Mohammad Khatami,
il presidente dell’Iran,
si è impegnato a ricostruire
il centro della città di Bam
entro 2 anni.

--- 91 notizie_italia_2004_1.1.txt ---

La crisi della società Parmalat



Da alcuni mesi la società Parmalat
è in gravi difficoltà economiche.
Gli investigatori, cioè i funzionari
che fanno le indagini, indagano
sulla situazione finanziaria e
patrimoniale della società Parmalat.
Le industrie Parmalat producono
latte e altri prodotti alimentari.
Le industrie Parmalat si trovano
in Italia e in vari paesi del mondo.
Perciò la Parmalat è diventata
un gruppo industriale
molto importante in Italia e nel mondo.
Il presidente della Parmalat
è Calisto Tanzi.



Gli investigatori hanno scoperto
che da molti anni
Tanzi e i suoi collaboratori
agivano in modo illegale
per ottenere vantaggi economici.
Per esempio, Tanzi e i collaboratori
hanno dichiarato di aver speso
molti soldi della società Parmalat
per organizzare altre iniziative.
Però secondo gli investigatori
Tanzi e i suoi collaboratori
non hanno detto la verità.
Gli investigatori hanno scoperto
che il bilancio della Parmalat
è falso, cioè non corrisponde
alle reali condizioni della società.



Secondo le leggi italiane e europee,
il bilancio delle società deve dare
informazioni corrette e precise
sulle società. Inoltre gli esperti
di alcune istituzioni pubbliche
devono controllare e verificare
la correttezza del bilancio.
Invece, secondo gli investigatori,
gli esperti che dovevano controllare
i conti della Parmalat
non hanno controllato bene
il bilancio della Parmalat.



Ora la società Parmalat è in crisi
e le azioni della Parmalat
non valgono più niente.
Le persone non possono più
vendere o comprare le azioni
della società Parmalat. Perciò
le persone che hanno comprato
le azioni della Parmalat
hanno perso tutti i loro soldi.
Inoltre molte industrie della Parmalat
rischiano di chiudere
e moltissimi lavoratori
rischiano di perdere il lavoro.
I ministri del governo italiano
hanno preso alcuni provvedimenti
per evitare il fallimento della Parmalat.
In questo modo, forse i lavoratori
della Parmalat potranno conservare
il loro posto di lavoro.

--- 92 notizie_italia_2004_1.2.txt ---

Spieghiamo alcune parole



Il bilancio di una società presenta
la situazione patrimoniale
e il conto economico annuale
della società.

La situazione patrimoniale indica
i crediti e i debiti, cioè i soldi
da incassare e i soldi da pagare.

Il rendiconto annuale indica
i ricavi, cioè gli incassi,
e i costi della società.

Le società molto grandi e importanti
non appartengono solo a una persona.
I proprietari delle società
stabiliscono quanto vale in denaro
la loro società.
Questo valore si chiama capitale.
Il capitale è diviso
in piccole parti, chiamate azioni.
Quando le condizioni economiche
di una società sono buone
le azioni della società valgono molto.
Qualunque cittadino può comprare
alcune azioni di una società
e diventare così proprietario
di una parte della società.
Le persone che posseggono
le azioni di una società
partecipano ai guadagni
e alle perdite della società.
Le persone che hanno
moltissime azioni di una società
partecipano anche alle decisioni
che riguardano la vita della società.

--- 93 notizie_italia_2004_1.3.txt ---

L’inaugurazione dell’anno giudiziario



Ogni anno, nel mese di gennaio,
i capi degli uffici
giudiziari italiani
inaugurano l’anno giudiziario,
cioè danno inizio al lavoro
dei magistrati per il nuovo anno.
Quando inaugurano l’anno giudiziario,
i capi degli uffici giudiziari
presentano una relazione
sull’amministrazione
della giustizia in Italia.
I capi degli uffici giudiziari
sono magistrati. I magistrati
sono funzionari pubblici
che esercitano il potere giudiziario,
cioè hanno il compito di garantire
il rispetto delle leggi
dello Stato italiano.



Quest’anno, nelle relazioni
sull’amministrazione della giustizia,
i capi degli uffici giudiziari
hanno evidenziato tre aspetti:

- il rapporto tra i magistrati
e gli altri funzionari pubblici;

- il funzionamento e
l’organizzazione della giustizia;

- i reati commessi dai cittadini.



I  magistrati hanno detto
che il potere giudiziario
deve essere indipendente
dagli altri poteri dello Stato.
Gli altri poteri dello Stato
sono il potere legislativo
e il potere esecutivo.
I deputati e i senatori
del Parlamento italiano
esercitano il potere legislativo,
cioè fanno le leggi.
I ministri del governo italiano
esercitano il potere esecutivo,
cioè applicano le leggi.
Secondo i magistrati,
l’indipendenza del potere giudiziario
è necessaria per difendere
i diritti fondamentali dei cittadini.
Nelle relazioni di quest’anno,
i capi degli uffici giudiziari
hanno affermato che l’amministrazione
della giustizia è in crisi
e che i processi sono troppo lunghi.
Secondo i magistrati,
i processi sono troppo lunghi
perché le norme sono molto complesse.
Inoltre i magistrati sono pochi
e le strutture sono insufficienti.

--- 94 notizie_italia_2004_1.4.txt ---

I reati più comuni



Nelle relazioni
sull’amministrazione della giustizia,
i magistrati hanno fatto
un bilancio dei reati
commessi dai cittadini.



Secondo i magistrati,
i funzionari che indagano sui reati
spesso hanno difficoltà
a trovare i colpevoli dei reati.
Perciò molti cittadini
che hanno commesso un reato
restano sconosciuti
e perciò non sono puniti.



Secondo i magistrati, i reati
che spaventano di più i cittadini
sono i furti, le rapine e le estorsioni,
cioè le minacce per ottenere denaro.
Secondo i magistrati
questi reati sono in aumento.



Secondo i magistrati,
sono in aumento
i reati per spaccio di droga
e le truffe, cioè gli imbrogli
fatti da alcune persone
per ottenere vantaggi.
Sono in aumento
anche le denunce dei cittadini
che subiscono violenze
all’interno della famiglia.



Secondo i magistrati,
nell’ultimo anno,
sono aumentati i reati informatici,
per esempio la trasmissione
di informazioni illegali col computer
o il furto di informazioni segrete.
Questi reati preoccupano i magistrati
perché è difficile trovare
gli autori dei reati e punirli.



Secondo i magistrati,
moltissimi cittadini stranieri
e molte persone giovani
commettono reati.
Quasi la metà delle persone giovani
che commettono reati
sono cittadini stranieri.
Secondo i magistrati,
un altro grave problema
riguarda le carceri.
Spesso nelle carceri
non c’è spazio sufficiente
per tutti i carcerati.

--- 95 spettacoli_2004_1.1.txt ---

Il nuovo disco di Luciano Ligabue



Da novembre 2003
possiamo comprare
nei negozi di dischi
il nuovo disco di Luciano Ligabue.
Il titolo del nuovo disco
di Luciano Ligabue è Giro d'Italia.



Luciano Ligabue
è un cantautore italiano.
È nato il 13 marzo del 1960
a Correggio, un piccolo paese
dell'Emilia Romagna.



Luciano Ligabue ha fatto
il suo primo disco nel 1990.
Il titolo di questo disco è Ligabue .
Tra gli altri dischi
di Luciano Ligabue ricordiamo:
Sopravvissuti e sopravviventi
del 1992,
A che ora è la fine del mondo?
del 1994, Buon compleanno Elvis
del 1995, Miss Mondo del 1999,
Fuori come va? del 2002.



Luciano Ligabue
ha fatto anche due film:
Radiofreccia del 1998
e Da zero a dieci del 2002.
Luciano Ligabue ha composto
alcune canzoni per la colonna sonora
dei suoi due film.
La colonna sonora è la musica
che accompagna le scene di un film.
I titoli di qualche canzone
che Luciano Ligabue ha composto
per il film Radiofreccia sono:
Ho perso le parole,
Metti in circolo il tuo amore .
Il titolo della canzone
che Luciano Ligabue ha composto
per il film Da zero a dieci è:
Questa è la mia vita.



Nel suo nuovo disco Giro d'Italia
Luciano Ligabue canta
le sue canzoni più famose.
Alcuni titoli di queste canzoni sono
: Piccola stella senza cielo,
Si viene e si va,
Vivo morto o X, Voglio volere,
Ho messo via, Una vita da mediano,
Eri bellissima, Tra palco e realtà .



Nel 2003 Ligabue ha fatto concerti
in molte città italiane. Nei concerti
ha cantato le canzoni del suo disco
Giro d'Italia .

--- 96 spettacoli_2004_1.2.txt ---

Il Festival di Sanremo



Dal 2 al 6 marzo potremo vedere
in televisione, su Rai Uno,
il 54° Festival
della canzone italiana.



Il Festival si svolge ogni anno
a Sanremo, nel Teatro Ariston.
Sanremo è una città di mare
che si trova in Liguria.



Il primo Festival di Sanremo
c'è stato nel 1950.
Il festival di Sanremo
è una gara di canzoni.
Durante il Festival di Sanremo
i cantanti cantano nuove canzoni.
Una giuria di esperti di musica
e una giuria popolare,
cioè di persone comuni,
premiano le canzoni più belle.



Quest’anno 22 cantanti
parteciperanno al Festival di Sanremo.
Molti cantanti del Festival
di quest’anno sono giovani.
Quest'anno Simona Ventura
presenterà il festival di Sanremo.
Ogni sera due assistenti
aiuteranno Simona Ventura
a presentare il Festival di Sanremo.



Tutte le sere, dopo il Festival,
ci sarà una trasmissione televisiva
che si chiama Dopofestival.
Durante la trasmissione Dopofestival
giornalisti e personaggi famosi
parleranno del Festival
e delle canzoni di quest’anno.
Quest'anno il giornalista Bruno Vespa
presenterà il Dopofestival.

--- 97 prima_pagina_2004_4.1.txt ---

Luca Cordero di Montezemolo
è il nuovo presidente
di Confindustria



Luca Cordero di Montezemolo
è il nuovo presidente di Confindustria,
Confederazione generale
dell’industria italiana.
Confindustria  è
la principale associazione
degli industriali italiani
ed è nata nel 1910.
Fanno parte di Confindustria
la maggior parte dei proprietari
di grandi aziende e fabbriche italiane.
Ogni 4 anni, i soci di Confindustria
scelgono un Presidente.
Il Presidente di Confindustria
lavora con il governo
e con i sindacati dei lavoratori
per migliorare l’economia italiana.



Prima di Luca Cordero di Montezemolo
il Presidente di Confindustria
è stato Antonio D’Amato.
Luca Cordero di Montezemolo
è nato nel 1947 a Bologna.
Si è laureato in legge a Roma
e si è specializzato in diritto
commerciale internazionale a New York.



Luca Cordero di Montezemolo
ha lavorato con le più importanti
aziende italiane, come la Fiat e la Ferrari.
Nel 1991 è diventato
Presidente della Ferrari.
Dal mese di maggio di quest’anno,
è anche il nuovo presidente
della Fiat.

--- 98 vita_in_casa_2004_4.1.txt ---

Alcuni consigli per ridurre i consumi



Noi di dueparole
vogliamo dare alcuni consigli
ai nostri lettori
per ridurre i consumi
e per risparmiare



Riduciamo a metà
il nostro consumo di carne.
Diminuiamo un po'
il consumo di olio, grassi,
formaggi, uova, zuccheri e liquori.



Aumentiamo il consumo
delle verdure fresche
e dei legumi secchi, come fagioli,
ceci, lenticchie e piselli.



Sostituiamo un po' per volta
le lampadine tradizionali,
a incandescenza,
con lampade fluorescenti compatte.
Le lampade fluorescenti compatte
sono un nuovo tipo di lampade
per illuminare case, uffici ecc.
Una lampada fluorescente compatta
a 20 watt dà la stessa luce
di una lampadina
a incandescenza normale di 100 watt.



Le lampade fluorescenti compatte
perciò fanno diminuire
il consumo di energia
e il costo della bolletta della luce.



Usiamo per la lavatrice
detersivi ecologici
altamente biodegradabili.
Questi detersivi si trasformano
facilmente in sostanze
che non inquinano fiumi e mari.



Possiamo conservare più a lungo
la lavatrice e la biancheria,
se facciamo funzionare
la lavatrice in modo corretto.
In questo modo possiamo anche ridurre
i consumi di energia e diminuire
l'inquinamento dell'ambiente.



Usiamo la lavatrice a pieno carico,
cioè riempiamo completamente
di biancheria sporca
il cestello della lavatrice.
Scegliamo temperature medio-basse,
cioè tra i 40 e i 60 gradi,
per tutti i tipi di biancheria.

--- 99 vita_in_casa_2004_4.2.txt ---

Ricette con pasta
e risotto avanzati



Frittata di pasta

Che cosa mi serve
- pasta avanzata
- un po' di pangrattato
- olio extravergine di oliva
- 3 uova per 2 persone
- sale

Che cosa devo fare 

Sbatto le uova con una forchetta,
metto il sale e, se mi piace, aggiungo
un po' di parmigiano grattugiato.
Metto un po' di pangrattato
sul fondo di una padella antiaderente
e lo faccio tostare.
Verso un po' d'olio e lo faccio scaldare.
Quando l'olio è ben caldo, butto
la pasta avanzata e la mescolo bene.
Quando la pasta è ben ripassata
nell'olio, aggiungo le uova sbattute
e faccio cuocere come una frittata.



Crocchette di riso

Che cosa mi serve
- risotto avanzato
- mozzarella
- un uovo intero
- sale
- un po' di pangrattato
- abbondante olio extravergine di oliva

Che cosa devo fare 

Preparo delle crocchette con il risotto.
Metto un cubetto di mozzarella
all'interno di ogni crocchetta di riso.
Sbatto l'uovo con una forchetta,
metto il sale e un po' di acqua.
Passo le crocchette
prima nel pangrattato,
poi nell'uovo sbattuto
e infine di nuovo nel pangrattato.
Faccio scaldare abbondante olio d'oliva
in una padella. Quando l'olio è bollente,
ci metto le crocchette. Faccio friggere
le crocchette da tutte le parti.
Quando le crocchette sono dorate,
le scolo e le lascio asciugare
sopra una carta che assorbe l'olio.

--- 100 sport_2004_4.1.txt ---

Il Campionato europeo di nuoto



A maggio, i più bravi nuotatori
e tuffatori d’Europa
hanno partecipato alle gare
del Campionato europeo di nuoto
dell’anno 2004, a Madrid, in Spagna.
La squadra italiana
ha avuto un grande successo.
Infatti ha vinto 25 medaglie
ed è arrivata al terzo posto
dopo la Russia e l’Ucraina.



Durante il Campionato europeo
di nuoto, gli atleti
partecipano a gare diverse
in piscina, nel mare o nei laghi.



Le gare di nuoto sono diverse
per stile di nuoto
e per lunghezza di percorso.



Infatti, i nuotatori possono nuotare
in 4 stili di nuoto differenti:
a stile libero , a rana ,
a farfalla e a dorso .
Per ogni stile di nuoto, i nuotatori
nuotano con movimenti differenti
di braccia e di gambe.



Anche la lunghezza del percorso
da fare a nuoto cambia nelle gare.
I nuotatori partecipano a gare
di nuoto lunghe metri 50, 100, 200,
400, 800 e 1500, in piscina.
Nel mare o nei laghi,
i nuotatori partecipano a gare
di nuoto lunghe o 5 o 10 chilometri.



In piscina, i tipi di gare di nuoto
sono 19. Le gare più famose sono:
la gara di 100 metri e di 400 metri
a stile libero, a farfalla,
le gare miste e le staffette.
Durante il tipo di gara mista,
i nuotatori devono nuotare
nei 4 stili di nuoto.
Durante la staffetta, i nuotatori
fanno una squadra di 4 persone:
ogni nuotatore nuota solo
per una parte del percorso di gara.
Al Campionato europeo di quest’anno,
nelle gare in piscina,
i nuotatori italiani hanno vinto
14 medaglie: 5 medaglie d’oro,
2 medaglie d’argento
e 7 medaglie di bronzo.



In piscina, i nuotatori italiani più bravi
sono stati Massimiliano Rosolino,
Emiliano Brembilla e Filippo Magnini.



Le gare che si fanno nel mare
o nei laghi, sono molto lunghe.
Perciò i nuotatori devono essere
resistenti oltre che veloci.
Nelle gare in mare,
i nuotatori italiani hanno vinto
3 medaglie: una medaglia d’oro,
una medaglia  d’argento
e una medaglia di bronzo.
In mare, i nuotatori italiani
più bravi sono stati Fabio Venturini
e Massimiliano Parla.



In piscina, gli atleti partecipano
anche alle gare di tuffi.
Al Campionato europei di quest’anno,
i tuffatori italiani hanno vinto
6 medaglie: 2 medaglie d’oro,
una medaglia d’argento
e 3 medaglie di bronzo.
I tuffatori italiani più bravi
sono stati Tania Cagnotto
e i fratelli Nicola e Tommaso Marconi.

--- 101 cultura_2004_4.1.txt ---

Il 3° “Festival internazionale
delle letterature di Roma”



Da tre anni, i responsabili
del Comune di Roma
e della Casa delle letterature
organizzano
il Festival internazionale
delle Letterature.
La Casa delle letterature
è un centro dell’Assessorato
alle Politiche culturali
del Comune di Roma
dedicato alla letteratura italiana
e straniera del Novecento.



Il Festival internazionale
delle letterature è
un’occasione importante per i lettori
perché possono incontrare
e discutere personalmente
con gli scrittori.



Il Festival internazionale
delle letterature si svolge a Roma,
nella Basilica di Massenzio,
vicino ai Fori Imperiali.
Quest’anno il Festival dura
dal 21 maggio al 22 giugno 2004.



Per dieci sere, tra il 21 maggio
e il 22 giugno 2004, le persone
che amano la letteratura,
italiana e straniera,
possono incontrare scrittori
famosi di tutto il mondo.
Ogni sera, uno scrittore famoso
legge alcuni suoi testi inediti,
cioè testi scritti da lui,
ma ancora non pubblicati.
Alcuni attori, invece, leggono,
testi dello stesso scrittore
già pubblicati e conosciuti
in tutto il mondo.



Oltre agli scrittori e agli attori,
ogni sera, partecipano anche
musicisti famosi che suonano
mentre lo scrittore o l’attore
leggono i testi.



Come gli anni scorsi, gli scrittori
sono italiani e stranieri.
Gli scrittori italiani che partecipano
quest’anno sono: Antonio Tabucchi,
Niccolò Ammaniti, Melania Mazzucco.
Gli scrittori stranieri vengono
da altri paesi dell’Europa,
dagli Stati Uniti d’America,
dal Sud America, dal Giappone,
dall’Asia e dall’Africa.
Tra gli scrittori stranieri
ricordiamo la scrittrice ungherese
Agota Kristof, lo scrittore francese
Jean-Marie Gustave Le Clézio,
la scrittrice giapponese
Banana Yoshimoto,
la scrittrice indiana Jhumpa Lahiri,
la scrittrice iraniana Ozar Nafisi,
lo scrittore sudafricano
John Maxwell Coetzee eccetera.



La prima sera hanno partecipato
lo scrittore Antonio Tabucchi
e il musicista Ennio Morricone.
L’ultima sera partecipano
lo scrittore John Maxwell Coetze,
e i musicisti dell’Orchestra
di Roma e del  Lazio.
Abbiamo parlato di Coetze
nel numero 5 di ottobre 2003
di dueparole .

--- 102 notizie_estero_2004_4.1.txt ---

Dal 1° maggio 10 nuovi paesi
fanno parte dell’Unione europea



Dal 1° maggio 2004,
10 nuovi paesi europei
fanno parte dell’Unione europea.
I nuovi paesi sono: Polonia,
Ungheria, Repubblica Ceca,
Slovacchia, Slovenia, Estonia,
Lettonia, Lituania, Malta e Cipro.



Fino al 1° maggio facevano parte
dell’Unione europea 15 paesi:
Italia, Germania, Paesi Bassi,
Francia, Lussemburgo, Belgio,
Danimarca, Irlanda, Regno Unito,
Grecia, Spagna, Portogallo, Austria,
Finlandia e Svezia.



Con l’ingresso dei nuovi 10 paesi
i paesi che formano
l’Unione Europea sono diventati 25.
La maggior parte dei nuovi paesi
dell’Unione europea
si trovano nell’Europa dell’est.



Prima dell’ingresso di questi paesi
nessun paese dell’Europa dell’est
faceva parte dell’Unione europea.
Tra i nuovi 10 paesi
solo Malta e Cipro non si trovano
nell’Europa dell’est. Malta e Cipro
sono 2 isole del Mar Mediterraneo.



Con l’ingresso dei nuovi paesi,
l’Unione europea
è diventata molto più grande
e il numero di cittadini
è aumentato moltissimo.



I nuovi Paesi dell’Unione europea
sono meno ricchi degli altri Paesi.
Per esempio, nei nuovi Paesi
ci sono meno fabbriche
e meno industrie.
Inoltre ci sono
meno persone occupate,
cioè che hanno un posto di lavoro.



Per risolvere questi problemi,
i rappresentanti
dei 25 paesi dell’Unione europea
lavoreranno insieme
nel Parlamento europeo.



Il 12 e il 13 giugno 2004,
i cittadini dei 25 paesi
dell’Unione europea eleggeranno
i loro rappresentanti, cioè i deputati
del Parlamento europeo.
I deputati del Parlamento europeo
hanno il compito di discutere
le leggi comuni
ai paesi dell’Unione europea.
Inoltre hanno il compito
di discutere dei problemi
dell’Unione Europea. Per esempio,
devono decidere quali iniziative
servono per migliorare l’economia
dell’Unione Europea o per aumentare
il numero delle persone occupate.

--- 103 notizie_italia_2004_4.1.txt ---

La legge Gasparri



Il 29 aprile 2004
i deputati e i senatori
del Parlamento italiano
hanno approvato una nuova legge.
La nuova legge si chiama legge Gasparri
perché prende il nome
dal ministro delle Comunicazioni,
Maurizio Gasparri.



La legge Gasparri regola il sistema
delle comunicazioni della radio
e della televisione.
Secondo questa legge
il sistema delle comunicazioni
si deve basare
su due principi fondamentali:
la libertà di opinione e il pluralismo
dei mezzi d’informazione.
Infatti la Costituzione italiana
garantisce la libertà di opinione
a tutti i cittadini italiani.



Libertà di opinione significa
che tutti i cittadini hanno il diritto
di avere e di esprimere
le loro opinioni personali.
Pluralismo dei mezzi d’informazione
significa che i cittadini
devono ricevere le informazioni
da molte fonti diverse,
cioè da più persone,
attraverso la radio, la televisione
e i giornali.



In questo modo i cittadini possono
ricevere informazioni da persone
che hanno opinioni diverse.
Possono valutare la differenza
tra le opinioni diverse
e possono farsi un’opinione personale
su ogni problema.



Per garantire la libertà di opinione
e il pluralismo
dei mezzi di informazione,
la legge Gasparri stabilisce
alcuni limiti. Per esempio
le persone che preparano i programmi
della radio e della televisione
non possono preparare
più di un certo numero
di trasmissioni.
In questo modo molte persone diverse
possono preparare i programmi
della radio e della televisione.
Oggi, in Italia ci sono
molte trasmissioni della Rai
e molte trasmissioni di Mediaset.
La Rai e Mediaset possiedono
tre canali ciascuna.



Però la legge Gasparri
non modifica la situazione attuale
per chi possiede e gestisce
le trasmissioni della radio
e della televisione.



Proprio per correggere
questa situazione, nel dicembre 2003,
il Presidente della Repubblica,
Carlo Azeglio Ciampi
non ha firmato la legge Gasparri.
Infatti ha richiesto ai deputati e ai senatori
del Parlamento italiano
di fare alcune modifiche al testo
della legge Gasparri.



Tra gennaio e aprile 2004,
i deputati e i senatori
del Parlamento italiano
hanno esaminato
di nuovo la legge.
Hanno fatto alcune modifiche
e, infine, hanno approvato
la legge Gasparri
nel maggio 2004.

--- 104 notizie_italia_2004_4.2.txt ---

I bambini che lavorano in Italia



In Italia, molti bambini
che hanno 11, 12, 13 o 14 anni
lavorano. Secondo l’Istat,
Istituto nazionale di Statistica,
i bambini che lavorano
sono circa 144 mila.
Secondo il sindacato,
cioè l’organizzazione che difende
i diritti dei lavoratori,
il numero dei bambini
che lavorano in Italia
è più alto.



Secondo la legge italiana,
i bambini che hanno meno di 15 anni
non devono lavorare.
Perciò il lavoro dei bambini
tra gli 11, 12, 13 o 14 anni
è illegale, cioè contrario
alla legge italiana.



I bambini che lavorano
fanno diversi lavori: lavorano
soprattutto nei settori del commercio,
dell’artigianato, dell’edilizia
oppure lavorano per piccole imprese.
Non lavorano, invece,
per le grandi industrie.



Tra i bambini che lavorano
ci sono anche
molti bambini immigrati. Per esempio,
a Roma, ci sono molti bambini cinesi
che lavorano nei ristoranti
dei loro genitori. A Firenze
molti bambini aiutano i genitori
a fare le borse.
Molti bambini dei Paesi
dell’Europa dell’Est, come
la Romania o la Jugoslavia,
accompagnano i genitori
a chiedere l’elemosina per le strade.
Alcuni bambini dei Paesi africani,
come il Marocco o la Tunisia,
lavorano come operai nei cantieri.



Tutti questi bambini
lavorano per diversi motivi.
Alcuni lavorano per aiutare
i loro genitori che sono poveri.
Oppure lavorano
perché non vogliono andare a scuola.



In questi casi i bambini lavorano
perché non sono bravi a scuola,
non vanno d’accordo con gli insegnanti
e smettono di frequentare la scuola.



In altri casi, alcuni bambini
lavorano per guadagnare
i soldi necessari per poter comprare
oggetti costosi
come il telefono cellulare oppure
magliette e pantaloni alla moda.



Fino a oggi i provvedimenti
dei responsabili del governo
non sono riusciti a far diminuire
il numero dei bambini che lavorano.



Secondo il sindacato,
i responsabili del governo
devono impegnarsi di più
per ridurre il numero
dei bambini che lavorano.
Per esempio, devono aumentare
i controlli per scoprire e punire
i datori di lavoro che fanno lavorare
illegalmente i bambini.

--- 105 spettacoli_2004_4.1.txt ---

Il 57° Festival di Cannes



Dal 12 al 23 maggio 2004
c’è stato il 57° Festival del Cinema
di Cannes, in Francia.



Come ogni anno, una giuria di esperti
ha assegnato la Palma d’oro
al migliore film e altri premi,
al miglior regista, agli attori più bravi,
alla storia più bella.



Quest’anno ha vinto la Palma d’oro
il film Fahrenheit 9/11 .
Il regista del film Fahrenheit 9/11 
è Michael Moore.



Michael Moore è nato il 23 aprile 1954
negli Stati Uniti d’America.
Michael Moore ha fatto altri film.
Il film più famoso di Michael Moore
è Bowling a Columbine.
Il film Bowling a Columbine 
ha vinto il Premio Oscar nel 2003
come miglior documentario.



Il film Fahrenheit 9/11
è un documentario.
Il documentario è un film
che non racconta una storia,
ma vuole informare le persone
su un argomento, per esempio,
di scienza, di storia,
di attualità eccetera.



Nel film Fahrenheit 9/11
Michael Moore spiega
che cosa è successo
nel mondo della politica
degli Stati Uniti d’America
dopo l’attentato dell’11 settembre 2001
a New York.



La giuria di Cannes
ha assegnato il premio
come migliore attrice
all’attrice cinese Maggie Cheung.
Maggie Cheung ha recitato
nel film Clean.



Il giapponese Yagira Yuya
ha ricevuto il premio
come migliore attore.
Yagira Yuya ha quattordici anni
e ha recitato nel film Nobody knows.



Il regista Tony Gatlif
ha ricevuto il premio
come migliore regista
per il film Exil.

--- 106 spettacoli_2004_4.2.txt ---

Il nuovo disco di Raf



Il 30 aprile è uscito
il nuovo disco di Raf.
Il titolo del nuovo disco di Raf
è Ouch. I personaggi dei fumetti
usano la parola “Ouch”
quando vanno a sbattere
contro qualcosa e si fanno male.



Il vero nome del cantante Raf
è Raffaele Riefoli.
Raf è nato il 20 settembre 1959
a Margherita di Savoia,
un paese della Puglia.
Raf ha fatto il suo primo disco
nel 1983.
Il titolo di questo disco è Raf.



Gli altri dischi di Raf sono:
Svegliarsi un anno fa (1988),
Cosa resterà degli anni '80 (1989),
Sogni … è tutto quello che c'è 
(1991), Cannibali (1993),
Manifesto (1995),
Collezione temporanea (1996),
La prova (1999), Iperbole (2001).



Tra le canzoni più famose di Raf
ricordiamo: Interminatamente,
Cosa resterà degli anni '80,
Oggi un dio non ho, Due,
Siamo soli nell'immenso vuoto
che c'è.



Alcune canzoni
del nuovo disco Ouch di Raf sono:
Il prestigiatore, Aria di niente,
Il senso delle cose, Estate in città,
Milioni di cose che non ti ho detto.

--- 107 prima_pagina_2004_3.1.txt ---

I terroristi islamici
hanno preso in ostaggio 4 italiani



Nel mese di aprile
alcuni terroristi islamici
hanno preso in ostaggio,
cioè hanno fatto prigioniere
molte persone straniere.
L’8 aprile, vicino a Bagdad,
capitale dell’Iraq,
i terroristi islamici
hanno preso in ostaggio
4 italiani. Questi 4 italiani
lavoravano in Iraq come guardie
per proteggere i capi
di alcune aziende straniere.
I terroristi hanno rapito
queste persone  perché sono contrari
alla presenza di soldati italiani
e di altre persone italiane in Iraq.



Parliamo dei terroristi islamici
nella pagina “Notizie dall’estero”
di questo numero di dueparole.



Il 14 aprile
i terroristi islamici hanno ucciso
Fabrizio Quattrocchi,
uno dei 4 ostaggi italiani.
Fabrizio Quattrocchi aveva 36 anni.
Era nato a Catania, in Sicilia
e viveva a Genova.



I terroristi islamici hanno detto
che uccideranno
anche gli altri ostaggi italiani,
se i soldati italiani
continueranno a stare in Iraq.

--- 108 vita_in_casa_2004_3.1.txt ---

L'osteoporosi



L'osteoporosi è una malattia
delle ossa. L'osteoporosi colpisce
tutte le persone che invecchiano
e soprattutto le donne.
Possono ammalarsi di osteoporosi
anche le persone che hanno dovuto
stare immobili per molto tempo
e quelle che hanno usato a lungo
alcune medicine, come il cortisone.



Il tessuto osseo è molto duro,
ma al suo interno ci sono
tanti buchi piccolissimi, invisibili,
chiamati spazi cellulari.



Quando una persona comincia
ad ammalarsi di osteoporosi,
gli spazi cellulari si ingrandiscono.
Le ossa così diventano meno dure
e possono rompersi più facilmente,
quando la persona ammalata
di osteoporosi cade o ha un incidente.



Che cosa possiamo fare
per difenderci dall'osteoporosi?
Prima di tutto dobbiamo fare
una vita sana e attiva, cioè
camminare almeno un'ora al giorno
in mezzo al verde o nelle strade
dove c'è poco traffico.
Ogni giorno dobbiamo fare
10 minuti di ginnastica
con movimenti lenti, senza eccessivi sforzi.
Fa molto bene anche nuotare
e andare in bicicletta.



Per combattere l'osteoporosi
dobbiamo anche smettere di fumare
e bere poche bevande alcoliche,
come vino, birra, liquori.
Dobbiamo mangiare ogni giorno
alimenti che contengono calcio,
come latte, formaggio o yogurt.
Il calcio è un minerale necessario
per rinforzare le ossa.



Dobbiamo anche prendere il sole,
perché il sole aiuta il calcio
a fissarsi nelle ossa.



Possiamo fare un esame radiografico,
per controllare se abbiamo
l'osteoporosi.
Questo esame si chiama MOC.

--- 109 vita_in_casa_2004_3.2.txt ---

Le carni bianche



Chiamiamo di solito carni bianche
il pollo, il tacchino, il coniglio.
Le carni bianche contengono
la stessa quantità di proteine
di tutti gli altri tipi di carne.
Le proteine sono sostanze nutritive
necessarie per far crescere bene
e mantenere in efficienza
il corpo umano. Le carni bianche
sono molto utili nell'alimentazione
dei bambini e delle persone anziane,
perché sono molto digeribili
e contengono pochissimi grassi.

--- 110 vita_in_casa_2004_3.3.txt ---

Coniglio alle erbe



Cosa serve
- 1 coniglio tagliato a pezzi
- 1 bicchiere di aceto
- 1 costa di sedano
- 1 cipollina fresca
- 2 carote piccole e tenere
- 3 cucchiai di olio extravergine
  di oliva
- un rametto di rosmarino
- qualche foglia di salvia e di alloro
- un mazzetto di prezzemolo
- 1 cucchiaio di origano
- 1 scatola di pomodori pelati
- sale e pepe
- mezzo bicchiere di vino bianco

Che cosa devo fare

Lavo il coniglio sotto l'acqua corrente,
poi lo metto in una ciotola e lo copro
con acqua fredda e il bicchiere di aceto.
Lascio a bagno il coniglio per 3 ore,
poi lo scolo e lo asciugo con cura.
Trito insieme il sedano, la cipolla,
le carote; li metto in un tegame
con l'olio extravergine di oliva
e lascio soffriggere per 5 minuti.
Aggiungo il rosmarino, la salvia
e l'alloro tritati, poi il coniglio.
Faccio rosolare il coniglio a fuoco vivo,
girandolo da tutti i lati.
Quando il coniglio è ben rosolato,
lo spruzzo con sale e pepe, infine
aggiungo i pomodori pelati e l'origano.
Copro il tegame con un coperchio,
abbasso la fiamma e lascio cuocere
il coniglio per un'ora. Ogni tanto
lo bagno con un po' di vino bianco.
Quando il coniglio è cotto,
aggiungo il prezzemolo tritato.

--- 111 sport_2004_3.1.txt ---

Il Campionato italiano di calcio
dell’anno 2003 - 2004



Dal 31 agosto 2003
fino al 16 maggio 2004,
le squadre italiane di calcio
partecipano al Campionato
italiano di calcio.



Le squadre di calcio più forti
partecipano alle gare di serie A,
cioè alle gare della categoria
più importante del Campionato.
Le squadre di calcio meno forti
partecipano alle gare di serie B e C
cioè alle gare delle categorie
meno importanti del Campionato.
Le squadre di serie A sono 18
e giocano 34 partite.



Nel mese di aprile,
cioè quasi alla fine del Campionato,
la squadra del Milan è al primo posto
della classifica di serie A.
La squadra della Roma
è al secondo posto.
La squadra della Juventus
è al terzo posto.
La squadra del Milan
è una squadra molto forte.



Alcuni campioni del Milan sono:
l’ucraino Andriy Shevchenko,
il brasiliano Ricardo Kakà,
l’olandese Clarence Seedorf,
gli italiani Andrea Pirlo,
Filippo Inzaghi, Paolo Maldini,
Alessandro Nesta
e Massimo Ambrosini.
Ma tutti i giocatori del Milan
sono bravi e giocano benissimo.



Se qualche giocatore
si fa male e non può giocare,
l’allenatore del Milan,
Carlo Ancellotti,
ha sempre a disposizione
altri campioni.
Perciò Ancellotti può formare
con facilità una squadra
che può vincere le partite.
Infatti, finora il Milan
ha perso solo una partita
del Campionato.
Infatti il Milan è al primo posto
della classifica del Campionato
italiano di calcio di quest’anno
dal mese di dicembre del 2003.

--- 112 sport_2004_3.2.txt ---

Le macchine della Ferrari
sono molto potenti



Le gare del Campionato mondiale
di Formula Uno dell’anno 2004
sono cominciate a marzo.



Quest’anno le macchine italiane
della Ferrari sono molto potenti.
Il pilota tedesco
Micheal Schumacher, che guida
la macchina italiana della Ferrari,
finora ha vinto tutte le gare.
Infatti Schumacher ha vinto
la prima gara in Australia,
il 7 marzo,
la seconda gara in Malesia,
il 21 marzo,
la terza gara in Bahrein,
il 4 aprile.
Anche il pilota brasiliano
Rubens Barrichello, che guida
un’altra macchina della Ferrari,
ha ottenuto buoni risultati:
infatti Barrichello è arrivato
al secondo posto
in Australia e in Bahrein
e al quarto posto in Malesia.



La Ferrari ha vinto il Campionato
mondiale di Formula Uno
negli anni 2000, 2001, 2002 e 2003.
Molti appassionati di questo sport
pensano che la Ferrari vincerà
il Campionato mondiale
anche quest’anno,
perché le macchine della Ferrari
sono molto più veloci e resistenti
delle altre macchine in gara.



I piloti correranno la prossima gara
del Campionato mondiale
il 25 aprile a San Marino.

--- 113 cultura_2004_3.1.txt ---

Genova è Capitale Europea
della Cultura nel 2004



I responsabili dei Governi
dell’Unione Europea
hanno deciso che Genova,
nel 2004, doveva essere
Capitale Europea della Cultura.
Insieme a Genova,
anche la città francese Lille
è Capitale Europea della Cultura
nel 2004.



Perciò durante tutto l’anno 2004
a Genova ci sono
molte manifestazioni culturali.



Gli organizzatori delle manifestazioni
vogliono far conoscere
a tutti i visitatori,
italiani e stranieri,
la ricchezza della cultura di Genova,
della regione Liguria
e di tutta l’Italia.
Gli organizzatori delle manifestazioni
vogliono far conoscere
tre aspetti diversi di Genova: Genova
come città ricca di arte, come città
ricca di attività marittime,
come città ricca di industrie moderne.



Gli organizzatori
delle manifestazioni di Genova
vogliono mostrare a tutti che Genova
è una città ricca di storia, ma anche
di iniziative industriali, turistiche
e culturali moderne.
A Genova c’è un porto ricco
di attività marittime.
Genova è una città molto bella
per il suo mare azzurro,
per i suoi paesaggi naturali,
per l’architettura dei suoi palazzi.



Durante il 2004,
le persone che vanno a Genova
possono visitare la città,
i suoi musei, i suoi  palazzi
e assistere a molte manifestazioni
di cinema, teatro, fotografia, musica,
scultura, architettura eccetera.
Molte altre manifestazioni
hanno temi diversi,
come l’emigrazione, la solidarietà
tra le persone e tra i popoli,
la tecnologia, il lavoro, lo sport,
le scoperte scientifiche eccetera.

--- 114 cultura_2004_3.2.txt ---

“L’età di Rubens”



Dal 20 marzo all’11 luglio 2004,
a Genova, possiamo visitare
la mostra “L’età di Rubens”.
Questa mostra vuol far conoscere
il periodo storico del secolo 1600
quando è vissuto il pittore Rubens.
Pieter Paul Rubens è un pittore
nato nel 1577 a Siegen (Germania)
e morto nel 1640 ad Anversa (Belgio).
Rubens apparteneva
a una ricca famiglia di Anversa.
Ad Anversa Rubens ha ricevuto
una buona educazione scolastica.
Infatti parlava sei lingue straniere
e conosceva anche la lingua greca
e la lingua latina.
Tra il 1593 e il 1598, ad Anversa
Rubens ha seguito l’insegnamento
di due famosi pittori
che gli hanno insegnato a dipingere.
Dopo il 1600, per otto anni,
Rubens ha viaggiato per l’Europa.
Ha passato molti anni in Italia
e ha visitato anche Genova.
Genova piaceva molto a Rubens
per i suoi palazzi e le opere d’arte
che si trovano nei palazzi.
Infatti Rubens ha scritto un libro
sui palazzi di Genova.
Possiamo visitare la mostra
“L’età di Rubens” a Palazzo Ducale
dal martedì alla domenica,
delle ore 9 alle ore 21. Per avere
informazioni sulla mostra
possiamo telefonare
al numero 010-5574004
o possiamo collegarci al sito
www.palazzoducale.genova.it/Rubens.

--- 115 notizie_estero_2004_3.1.txt ---

L’11 marzo in Spagna
i terroristi islamici
hanno fatto attentati gravissimi



L’11 marzo 2004, a Madrid,
capitale della Spagna,
i terroristi islamici hanno fatto
quattro attentati gravissimi.
I terroristi islamici hanno messo
zaini pieni di esplosivo
su quattro treni pieni di persone.
Questi treni erano diretti
in varie stazioni di Madrid.
Quando i treni
sono arrivati nelle stazioni
i terroristi hanno fatto esplodere
gli zaini pieni di esplosivo.
Negli attentati sono morte
molte persone e moltissime
altre persone sono rimaste ferite.



Il giorno dopo l’attentato di Madrid,
in Spagna e in molte città europee
milioni di persone hanno fatto
manifestazioni contro il terrorismo.
Il capo del governo spagnolo,
José Maria Aznar ha dichiarato
l’11, il 12 e il 13 marzo
giornate di lutto nazionale.
I rappresentanti
dei governi di tutto il mondo,
insieme ai cittadini spagnoli,
hanno partecipato ai funerali
delle persone morte negli attentati
e alle manifestazioni
contro il terrorismo.



I terroristi islamici
hanno fatto gli attentati di Madtid
perché sono contrari alla presenza
dei soldati spagnoli in Iraq.
I soldati spagnoli sono in Iraq
insieme a soldati e a rappresentanti
di organizzazioni
di molti Paesi del mondo.
I soldati e i rappresentati
di organizzazioni straniere
sono in Iraq da quando è cominciata
la guerra contro l’Iraq,
cioè dal mese di marzo del 2003.
Abbiamo parlato della guerra in Iraq
nel numero di aprile,
nel numero di maggio
e nel numero di novembre del 2003
di dueparole .
Per mandare via i soldati
e i rappresentanti
delle organizzazioni straniere
i terroristi islamici hanno fatto anche
molti attentati in Iraq.
Dall’inizio della guerra in Iraq
l’attentato di Madrid
è il primo attentato
dei terroristi islamici
in un Paese dell’Unione Europea.
I terroristi hanno detto
che faranno altri attentati in Europa
finché i soldati europei
resteranno in Iraq.

--- 116 notizie_estero_2004_3.2.txt ---

Le elezioni in Spagna



Il 12 marzo del 2004
i cittadini spagnoli hanno votato
per eleggere i rappresentanti
del governo spagnolo.



Nelle elezioni del 12 marzo
il partito socialista spagnolo,
(Psoe), un partito di sinistra,
ha avuto più voti
del Partito Popolare (Pp),
un partito di centro destra.



Il capo del Psoe
è José Luis Rodriguez Zapatero.
Dal 16 aprile Zapatero
è il Presidente
del nuovo governo spagnolo.
Prima delle elezioni, il presidente
del governo spagnolo
era José Maria Aznar.
Il partito di Aznar
è il Partito Popolare.



Nelle elezioni di marzo 2004,
per la prima volta dopo 8 anni,
il  Psoe ha avuto più voti del Pp.
Secondo gli esperti di politica,
il Psoe ha avuto più voti perché
molti cittadini spagnoli,
dopo gli attentati di Madrid,
hanno accusato Aznar di aver mandato
soldati spagnoli in Iraq
contro la volontà del popolo.
Inoltre, secondo gli esperti,
molti cittadini hanno accusato Aznar
di aver detto
che i terroristi responsabili
degli attentati di Madrid
erano spagnoli.

--- 117 notizie_italia_2004_3.1.txt ---

In Italia molte persone
lavorano in nero



Oggi in Italia
ci sono molte persone
che lavorano in nero,
cioè senza contratto
e senza garanzie.



Secondo l’Istat,
Istituto Nazionale di Statistica,
negli ultimi anni,
il numero delle persone
che lavora in nero è aumentato.


Le persone che lavorano in nero
sono soprattutto donne
oppure persone straniere
immigrate in Italia.



Tra le persone che lavorano in nero
ci sono anche molti giovani italiani
che non riescono a trovare
un lavoro regolare.



Le persone che lavorano in nero
lavorano soprattutto nei settori
dell’agricoltura, del commercio
e dell’edilizia.



La maggior parte delle persone
che lavora in nero
lavora nelle piccole imprese.
Le persone
che lavorano nelle industrie, invece,
lavorano quasi tutte
con un contratto regolare.



Il numero delle persone
che lavorano in nero
è maggiore nell’Italia meridionale
e nelle città molto grandi,
come Napoli, Roma, Milano eccetera.



Finora i responsabili del governo
non sono riusciti a decidere
i provvedimenti necessari
per ridurre il numero
delle persone che lavorano in nero.
Secondo i sindacati,
cioè le organizzazioni che difendono
i diritti dei lavoratori,
i responsabili del governo
devono impegnarsi
per far diminuire il numero
delle persone che lavorano in nero.

--- 118 notizie_italia_2004_3.2.txt ---

I lavoratori in nero
non hanno gli stessi diritti
dei lavoratori regolari



Le persone che lavorano in nero
non hanno gli stessi diritti
dei lavoratori regolari,
cioè delle persone che lavorano
con un contratto regolare.



Per esempio, le persone
che lavorano in nero
non prendono i soldi
quando restano a casa
perché sono malate
oppure quando vanno in vacanza.



Le persone
che lavorano in nero
non possono avere una pensione
quando diventano anziane.



La pensione è la somma di denaro
che ogni mese
spetta ai lavoratori regolari
da quando smettono di lavorare
per tutto il resto della loro vita.



I lavoratori regolari
possono avere la pensione
perché danno una parte
dei soldi guadagnati
ai fondi di pensione,
finché lavorano.



Le persone che lavorano  in nero
non hanno un contratto regolare
e perciò non possono dare
una parte dei soldi guadagnati
ai fondi di pensione.

--- 119 notizie_italia_2004_3.3.txt ---

Due manifestazioni dei cittadini italiani



Nei mesi di marzo e aprile
i cittadini italiani hanno fatto
due grandi manifestazioni
per protestare contro la situazione
economica italiana.
Infatti negli ultimi tempi
la situazione economica italiana
è diventata molto grave.
Il potere d’acquisto dei soldi
è diminuito, mentre
i prezzi delle cose sono aumentati.
Molti cittadini guadagnano
pochi soldi e non riescono più
a comprare le cose necessarie
per vivere.
Perciò moltissimi cittadini italiani
hanno partecipato
allo sciopero generale il 26 marzo
e alla manifestazione dei pensionati
il 3 aprile.



Quando fanno uno sciopero generale
molti lavoratori non vanno a lavorare,
ma vanno nelle strade e nelle piazze
per partecipare alle manifestazioni.
Durante le manifestazioni i cittadini
protestano contro i provvedimenti
proposti dai ministri del Governo
e chiedono nuovi provvedimenti.



Il 26 marzo hanno scioperato
moltissimi lavoratori delle industrie,
dei servizi pubblici e degli uffici privati.



Il 3 aprile moltissime persone
giovani e anziane hanno partecipato
a una grande manifestazione
organizzata dai pensionati.



Nelle due  manifestazioni
lavoratori e pensionati
hanno chiesto ai ministri del governo
di prendere provvedimenti a favore
dello sviluppo economico dell’Italia.



Inoltre lavoratori e pensionati
hanno protestato
contro il progetto di riforma
delle pensioni preparato
dal Ministro del lavoro.



Secondo i lavoratori e i pensionati,
che hanno partecipato
alle manifestazioni,
il Ministro del lavoro
deve tener conto delle proposte
dei rappresentanti dei pensionati
prima di cambiare le regole
per andare in pensione.

--- 120 notizie_italia_2004_3.4.txt ---

L’acqua del rubinetto è buona



I ricercatori di Legambiente
hanno fatto un esperimento
per stabilire se l’acqua minerale
in bottiglia è più buona
dell’acqua del rubinetto.
Legambiente è un’associazione
di persone che vogliono proteggere
l’ambiente naturale.
Hanno partecipato all’esperimento
gli abitanti di alcune città italiane:
Milano, Roma, Napoli,
Palermo e Foggia.



Per partecipare all’esperimento
le persone dovevano bere
alcuni bicchieri d’acqua.
Poi dovevano indovinare
se avevano bevuto
acqua minerale in bottiglia
o acqua del rubinetto.
Pochissime persone sono riuscite
a distinguere l’acqua minerale
dall’acqua del rubinetto.
Secondo molte persone
l’acqua del rubinetto era più buona
dell’acqua minerale. Perciò,
secondo i ricercatori di Legambiente,
è quasi impossibile distinguere
l’acqua minerale delle bottiglie
dall’acqua del rubinetto.
Invece moltissimi cittadini italiani
pensano che l’acqua del rubinetto
è cattiva e bevono solo acqua minerale.
Secondo i ricercatori di Legambiente
questi cittadini non hanno
informazioni corrette, seguono
le indicazioni della pubblicità
e spendono molti soldi inutilmente.

--- 121 spettacoli_2004_3.1.txt ---

“Peter Pan”



Dal 2 aprile
possiamo vedere al cinema
il film Peter Pan.



Il film Peter Pan
racconta la storia di una bambina
che si chiama Wendy.
Wendy vive a Londra con i genitori,
due fratelli e un cane.
I fratelli di Wendy
si chiamano John e Michael.
Wendy tutte le sere racconta
storie fantastiche e avventurose
ai fratelli John e Michael.



Il padre di Wendy pensa che Wendy
deve smettere di raccontare
storie fantastiche perché secondo lui
è diventata grande. Wendy
è dispiaciuta perché non può più
raccontare le sue storie
e anche i fratelli sono tristi.



Le storie di Wendy
piacciono anche a un ragazzo
che si chiama Peter Pan.
Peter Pan è un ragazzo speciale:
non vuole diventare adulto
e sa volare.



Peter Pan vive su un’isola
che si chiama L’isola che non c’è.
Tutte le sere Peter Pan
vola dall’ Isola che non c’è
a casa di Wendy
e ascolta di nascosto
le storie di Wendy.



Una sera Peter Pan
entra nella cameretta di Wendy
e invita Wendy e i suoi fratelli
ad andare con lui
nell’ Isola che non c’è Peter Pan
insegna a Wendy e ai suoi fratelli
a volare. Così possono partire.
Nell’ Isola che non c’è
Wendy può raccontare
tutte le storie che vuole.
Sull’ Isola che non c’è
Peter Pan ha tanti amici,
però ha anche un nemico:
Capitan Uncino.
Capitan Uncino è un pirata
e vuole uccidere Peter Pan.



Se vuoi sapere cosa succede
a Wendy, a Peter Pan
e a Capitan Uncino vai al cinema
a vedere il film Peter Pan.

--- 122 spettacoli_2004_3.2.txt ---

È uscito
il nuovo disco
di Vasco Rossi



Il 2 aprile 2004
è uscito il nuovo disco
di Vasco Rossi.
Il titolo del nuovo disco è
Buoni o cattivi.



Vasco Rossi
è un famoso cantautore italiano.
È nato il 7 febbraio del 1952
a Zocca, un piccolo paese
dell’Emilia Romagna.



Dal 1978 al 2004
Vasco Rossi ha fatto molti dischi.
Tra i dischi più famosi
di Vasco Rossi ricordiamo:
Colpa d’Alfredo del 1980,
Siamo solo noi del 1981,
Vado al massimo del 1982,
Liberi liberi del 1989,
Nessun pericolo per te del 1996,
Tracks del 2002.



Alcune canzoni
del nuovo disco di Vasco Rossi sono:
Buoni o cattivi, Dimenticarsi,
Non basta niente, Come stai,
Un senso.



L’attore Sergio Castellitto
ha scelto la canzone Un senso
di Vasco Rossi per la colonna sonora
del suo nuovo film. Il titolo
del nuovo film di Sergio Castellitto
è Non ti muovere.

--- 123 prima_pagina_2004_6.1.txt ---

I terroristi islamici hanno liberato
Simona Pari e Simona Torretta



Il 28 settembre, a Baghdad,
la capitale dell’Iraq,
i terroristi islamici hanno liberato
Simona Pari e Simona Torretta.



I terroristi islamici
avevano preso in ostaggio,
cioè avevano fatto prigioniere,
Simona Pari e Simona Torretta
il 7 settembre. Simona Pari
e Simona Torretta erano in Iraq
perché lavorano con l’associazione
 Un ponte per Baghdad.
Parliamo delle persone straniere
prese in ostaggio in Iraq
e dell’associazione
 Un ponte per Baghdad
nella pagina “Notizie dall’estero”
di questo numero di dueparole.



Simona Pari e Simona Torretta
hanno 29 anni.
Simona Pari è nata a Rimini
e vive a Bologna. Era andata in Iraq
nel mese di giugno.
Simona Torretta è nata a Roma
e lavora in Iraq da 5 anni.



Quando sono state prese in ostaggio
erano in Iraq per aiutare
la popolazione e i bambini iracheni
che soffrono per la guerra.



Simona Pari e Simona Torretta
sono tornate in Italia
la notte del 28 settembre.
Molti uomini politici
e moltissimi cittadini italiani
hanno festeggiato il loro ritorno.

--- 124 vita_in_casa_2004_6.1.txt ---

La dieta mediterranea



Per stare bene in salute
è necessaria
una buona alimentazione:
dobbiamo mangiare cibi
e bere bevande
che contengono tutte le sostanze
necessarie al nostro corpo.
Oggi tutti gli esperti
di alimentazione
consigliano la dieta mediterranea.
Si chiama dieta mediterranea
il modo di mangiare
diffuso tra i popoli che vivono
vicino al Mar Mediterraneo.
La dieta mediterranea
ci aiuta a conservare sano
il nostro corpo.



Che cosa può mangiare
chi segue la dieta mediterranea?
- Pane e pasta
- Riso
- Legumi, cioè fagioli, ceci,
piselli, lenticchie e fave
- Verdura e frutta
- Olio di oliva
- Uova e formaggi.



Chi segue la dieta mediterranea
mangia poca carne
e pochissimi dolci.

--- 125 vita_in_casa_2004_6.2.txt ---

Orecchiette ai ceci



(per 4 persone)

Che cosa serve
- una scatola di ceci
- 4 cucchiai di olio di oliva
- 2 spicchi di aglio
- un peperoncino
- un rametto di rosmarino
- sale
- 4 etti di orecchiette.

Che cosa dobbiamo fare 

Versiamo l'olio in un tegame
abbastanza grande
per contenere anche le orecchiette.
Mettiamo gli spicchi d'aglio
e li facciamo cuocere
finché prendono un colore dorato.
Aggiungiamo i ceci ben scolati,
rosmarino, sale e peperoncino.
Mettiamo il coperchio al tegame
e lasciamo cuocere a fuoco lento.
Facciamo cuocere le orecchiette
in abbondante acqua salata.
Scoliamo le orecchiette
quando sono ancora al dente.
Versiamo le orecchiette sui ceci,
mescoliamo bene
e lasciamo finire di cuocere
a fuoco vivace.

--- 126 vita_in_casa_2004_6.3.txt ---

Riso e lenticchie



(per 4 persone)

 Che cosa serve
- 1 cipolla
- 1 carota
- 1/2 gambo di sedano
- 1/2 spicchio d'aglio
- 2 cucchiai di olio
- 4 bicchieri di riso
- 2 bicchieri di lenticchie
- 1 pizzico di peperoncino in polvere
- sale
- 2 cucchiai di parmigiano grattato

Che cosa dobbiamo fare 

Laviamo bene e tagliamo finemente
cipolla, carota e sedano.
Versiamo l'olio in una pentola,
aggiungiamo le verdure tagliate
e il mezzo spicchio d'aglio.
Lasciamo soffriggere a fuoco lento,
poi aggiungiamo il riso,
le lenticchie, il peperoncino.
Mescoliamo bene e lasciamo
prendere sapore per un minuto.
Aggiungiamo poco alla volta
l'acqua, saliamo e lasciamo cuocere
a fuoco lento, mescolando bene.
Quando il riso è cotto,
aggiungiamo il parmigiano grattato.


--- 127 sport_2004_6.1.txt ---

Il “medagliere”
delle Olimpiadi del 2004



La classifica generale dei risultati
delle Olimpiadi si chiama medagliere.
Il medagliere presenta
l’elenco delle medaglie
vinte dagli atleti
dei vari paesi del mondo
nelle gare dei vari sport.



Nel medagliere delle Olimpiadi
di quest’anno, al primo posto
si sono classificati
gli atleti statunitensi
che hanno vinto 35 medaglie d’oro;
al secondo posto si sono classificati
gli atleti cinesi che hanno vinto
32 medaglie d’oro; al terzo posto
si sono classificati gli atleti russi
che hanno vinto 27 medaglie d’oro;
al quarto posto si sono classificati
gli atleti australiani che hanno vinto
17 medaglie d’oro;
al quinto posto si sono classificati
gli atleti giapponesi che hanno vinto
16 medaglie d’oro;
al sesto posto si sono classificati
gli atleti tedeschi che hanno vinto
14 medaglie d’oro; al settimo posto
si sono classificati gli atleti francesi
che hanno vinto 11 medaglie d’oro.



Gli atleti italiani hanno vinto
10 medaglie d’oro
e si sono classificati
all’ottavo posto della classifica.



Gli atleti italiani che hanno vinto
la medaglia d’oro
perché si sono classificati
al primo posto nelle gare
dei vari sport sono:
 Stefano Baldini nella gara di corsa
della maratona; Ivano Brugnetti
nella gara dei 20 chilometri
di marcia; Valentina Vezzali
nella gara di fioretto;
 Paolo Bettini nella gara di ciclismo
individuale su pista; Igor Cassina
nella gara di ginnastica alla sbarra;
 Marco Galiazzo nella gara di tiro
con l’arco; Andrea Benelli nella gara
di tiro a volo; Aldo Montano
nella gara di sciabola.



Le squadre di atleti italiani
che si sono classificati
al primo posto e hanno vinto
la medaglia d’oro sono:
la squadra di pallanuoto femminile
e la squadra di fioretto maschile.

--- 128 sport_2004_6.2.txt ---

I più bravi atleti del mondo
partecipano alle Olimpiadi



Dall’11 al 29 agosto 2004,
gli atleti più bravi
dei vari paesi del mondo
hanno partecipato alle gare sportive
delle Olimpiadi,
ad Atene, in Grecia.
Abbiamo parlato delle Olimpiadi
nella pagina della Cultura
di dueparole di luglio 2004.



Le gare delle Olimpiadi sono
le gare sportive
più importanti del mondo,
perché gli atleti che gareggiano
sono gli atleti più bravi
dei vari paesi del mondo.
Tutti gli atleti si sono allenati
per molto tempo per partecipare
alle gare nella migliore condizione
fisica e mentale. Infatti,
vincere una medaglia olimpica
è il risultato più importante
nella carriera di un atleta.



Molti atleti che vincono
le medaglie olimpiche
diventano famosi in tutto il mondo,
come, per esempio,
il corridore statunitense Carl Lewis
e il ginnasta italiano Juri Chechi.
Infatti, gli appassionati di sport
che seguono con interesse le gare
delle Olimpiadi sono molto numerosi.
Quest’anno, molte persone
appassionate di sport
sono andati nella città di Atene
per vedere le gare delle Olimpiadi.
Moltissime altre persone, invece,
hanno visto in televisione
le gare delle Olimpiadi.

--- 129 cultura_2004_6.1.txt ---

Una grande mostra a Mantova



Dal 5 settembre 2004
al 9 gennaio 2005, a Mantova,
in Lombardia, possiamo visitare
la mostra Natura e Maniera
tra Tiziano e Caravaggio.
La mostra si chiama così
perché nei quadri esposti
i pittori danno molta importanza
al paesaggio, cioè alla natura.
Inoltre ogni pittore
ha una maniera di dipingere,
cioè un modo di dipingere,
molto personale.
Questa mostra vuol far conoscere
il periodo storico del 1500.
Nel 1500, in molte città italiane
come Mantova, Venezia, Verona,
Ferrara e Bologna, grandi pittori
hanno dipinto capolavori
che sono diventati famosi
in tutto il mondo.



In questa mostra possiamo vedere
molti quadri di Tiziano, Tintoretto,
Veronese, Dossi, Correggio
e Caravaggio. Tutti questi pittori
amavano lo stile di Giorgione,
un grande pittore
che è vissuto prima di loro.
Nei capolavori di questa mostra
possiamo ammirare la bravura
di questi pittori nell’usare i colori.
Infatti questi pittori
hanno saputo usare in modo originale
i colori per dipingere le figure umane,
i paesaggi naturali, le luci e le ombre.


--- 130 cultura_2004_6.2.txt ---

Chi era Tiziano



Tiziano era un grande pittore
della scuola veneta.
Alla scuola veneta
appartenevano pittori importanti
come Giovanni Bellini e Giorgione.
Tutti questi pittori erano nati
e dipingevano in Veneto.



La data di nascita di Tiziano
non è sicura.
Secondo gli studiosi
Tiziano è nato intorno al 1490
a Pieve di Cadore,
un piccolo paese di montagna
del Veneto.



Quando era molto giovane,
Tiziano ha imparato a dipingere
nella scuola di Giovanni Bellini,
a Venezia. A Venezia ha lavorato
anche con il famoso pittore Giorgione.
A Roma Tiziano ha conosciuto
il grande artista Michelangelo.



Nel 1516 Tiziano
è diventato maestro di pittura
nella scuola di Giovanni Bellini,
a Venezia e ha dipinto molte opere.
Successivamente Tiziano
ha viaggiato molto,
in Italia e in Germania.



Nel 1576 Tiziano è morto di peste,
una grave malattia infettiva,
a Venezia.

--- 131 cultura_2004_6.3.txt ---

Chi era Caravaggio



Caravaggio
era un famoso pittore italiano.
Il vero nome di Caravaggio
è Michelangelo Merisi.
Michelangelo Merisi era nato
a Caravaggio, un paese
che si trova vicino a Bergamo,
in Lombardia, nel 1571.
Perciò tutti lo chiamavano Caravaggio.
Caravaggio ha studiato a Milano.
Poi è diventato famoso a Roma.
Ha lavorato anche a Napoli e a Malta,
un’isola del mare Mediterraneo.
La vita di Caravaggio
è stata piena di avventure
e di pericoli. Caravaggio
ha rischiato molte volte
di andare in prigione
perché aveva un carattere
impulsivo e un po’ violento.
Caravaggio è morto nel 1610
a Porto Ercole,
una spiaggia della Toscana.



Il modo di dipingere di Caravaggio
è diverso dal modo di dipingere
di altri artisti della sua epoca.
Infatti il Caravaggio dipingeva
in modo originale le figure
e dava molta importanza alla luce.
Tra le opere più famose
di Caravaggio ricordiamo
la Conversione di San Paolo
e la Crocifissione di San Pietro .
Queste opere stanno nella chiesa
di Santa Maria del Popolo a Roma.

--- 132 notizie_estero_2004_6.1.txt ---

In Iraq, i terroristi islamici
hanno preso in ostaggio
molte persone



Dalla fine della guerra a oggi,
in Iraq i terroristi islamici
hanno preso in ostaggio,
cioè hanno fatto prigioniere
molte persone straniere.
La guerra in Iraq
è finita il 9 aprile 2003.
Abbiamo parlato
della guerra contro l’Iraq
nel numero di aprile
e nel numero di maggio del 2003
di dueparole.



Per esempio, in agosto,
i terroristi islamici
hanno rapito e hanno ucciso
il giornalista italiano Enzo Baldoni.



Il 16 settembre, i terroristi islamici
hanno rapito 2 ingegneri americani
e un ingegnere inglese.
Dopo pochi giorni i terroristi
hanno ucciso i 2 ingegneri americani.
Il 7 settembre i terroristi islamici
hanno rapito Simona Pari
e Simona Torretta, 2 ragazze italiane
che lavorano con l’associazione
Un ponte per Baghdad.



Insieme a Simona Pari
e a Simona Torretta, i terroristi
hanno rapito anche
un uomo e una donna iracheni,
Ali Abdul Aziz e Mahnouz Bassam.
Il 28 settembre i terroristi islamici
hanno liberato
tutte e quattro le persone rapite:
le 2 ragazze italiane e i 2 iracheni.



Parliamo della liberazione
di Simona Pari e di Simona Torretta
nella “Prima pagina”
di questo numero di dueparole.



I terroristi islamici
hanno preso in ostaggio
molte persone straniere
perché sono contrari
alla presenza di soldati
stranieri in Iraq.
Secondo i terroristi islamici
tutte le persone straniere
che sono in Iraq
aiutano i soldati stranieri.
Secondo i terroristi islamici
anche gli iracheni che lavorano
con le persone straniere
aiutano i soldati stranieri.

--- 133 notizie_estero_2004_6.2.txt ---

“Un ponte per Baghdad”



Un ponte per Baghdad
è un’associazione
di persone che lavorano
a iniziative di solidarietà
per il popolo iracheno.
Le persone
che fanno parte dell’associazione
Un ponte per Baghdad,
lavorano in Iraq
per aiutare il popolo iracheno.
Infatti assistono i malati iracheni,
istruiscono i bambini
e le bambine irachene,
realizzano progetti
di depurazione dell’acqua,
cioè ripuliscono l’acqua
così le persone possono berla
senza pericolo per la salute.



L’associazione
Un ponte per Baghdad
è nata nel 1991. Nel 1991,
28 stati alleati hanno iniziato
una guerra contro l’Iraq
perché Saddam Hussein
aveva invaso il Kuwait nel 1990.
Abbiamo parlato di Saddam Hussein
nei numeri di dueparole
di aprile e di dicembre 2003.



Dal 1991, alcune persone
dell’associazione
Un ponte per Baghdad
vanno in Iraq per portare aiuti,
cioè cibo, medicine, libri eccetera
alla popolazione irachena.

--- 134 notizie_italia_2004_6.1.txt ---

L’accordo tra i lavoratori
e i dirigenti dell’Alitalia



Nel mese di settembre 2004,
i dirigenti e i lavoratori
della società Alitalia
hanno fatto un accordo
per salvare la società dal fallimento.
Una società dichiara fallimento
quando nella sua amministrazione
le perdite superano i profitti.
Una società che dichiara fallimento
finisce la sua attività, e i lavoratori
perdono il posto di lavoro.



I dirigenti
e i lavoratori dell’Alitalia,
con i ministri del governo italiano,
hanno lavorato per evitare
il fallimento dell’Alitalia.
I dirigenti hanno fatto
un piano industriale, cioè hanno fatto
un nuovo progetto per amministrare
la società. Con questo progetto
i dirigenti vogliono:
- risparmiare molti soldi;
- sostenere la concorrenza delle altre
società di trasporto aereo;
- riportare l’Alitalia
ai buoni risultati degli anni passati.



I rappresentanti dei lavoratori
hanno accettato alcuni sacrifici
per i lavoratori.
Hanno concordato
con i dirigenti dell’Alitalia:
- di ridurre i posti di lavoro;
- di aumentare il numero delle ore
di lavoro senza aumento di stipendio;
- di aumentare la quantità di lavoro;
- di eliminare alcuni vantaggi.
I lavoratori hanno ottenuto così
alcune garanzie: i ministri
del governo aiuteranno i lavoratori
che perdono il lavoro; i lavoratori
potranno andare in pensione
prima della scadenza; i lavoratori
che vogliono lasciare il lavoro
avranno alcune agevolazioni.
Dopo l’accordo tra i dirigenti
dell’Alitalia e i rappresentanti
dei lavoratori, i ministri italiani
si sono impegnati ad aiutare
economicamente l’Alitalia.
Inoltre i ministri si sono impegnati
a vendere a proprietari privati
una parte delle azioni della società,
che ora sono di proprietà dello Stato.

--- 135 notizie_italia_2004_6.2.txt ---

La crisi dell’Alitalia



La società Alitalia è la società
italiana di navigazione aerea.
Infatti l’Alitalia provvede
al trasporto aereo
di passeggeri e di merci in Italia
e dall’Italia verso i vari paesi
del mondo e viceversa.
Lo stato italiano possiede
una parte delle azioni della società.
Le azioni sono parti
del capitale di una società.



Per molti anni
l’Alitalia ha funzionato molto bene.
Però, negli ultimi anni, l’Alitalia
ha avuto molti problemi
di amministrazione:
ha assunto molti lavoratori,
ha speso molti soldi,
e non ha migliorato il servizio.
Per esempio il costo
dei biglietti aerei
è aumentato molto.
Perciò le società concorrenti
hanno trasportato più passeggeri
e più merci rispetto all’Alitalia.
Così l’Alitalia ha perso
molti passeggeri e molti soldi.

--- 136 notizie_italia_2004_6.3.txt ---

L’aumento dei prezzi



Negli ultimi mesi, i consumatori
hanno protestato contro l’aumento
dei prezzi dei prodotti.
Infatti, negli ultimi mesi, i consumatori
hanno dovuto spendere
molti più soldi di prima
per comprare i prodotti
necessari alla vita quotidiana.
Invece gli stipendi dei lavoratori
non sono aumentati.
Perciò molti italiani
hanno dovuto ridurre alcune spese,
per esempio le spese per i viaggi.



Le associazioni di consumatori
hanno cercato di fare un accordo
con i produttori e con i commercianti.
Molti produttori e commercianti
si sono impegnati a limitare
l’aumento dei prezzi
dei prodotti più importanti.
Inoltre molti commercianti
si sono impegnati a vendere
in offerta speciale,
cioè a prezzo più basso,
i prodotti più importanti, come pasta,
olio, vino, sapone eccetera.



Le associazioni di consumatori
hanno dato anche alcuni consigli
per risparmiare sulla spesa.
Per esempio, consigliano di comprare
nei supermercati i prodotti
con il nome del supermercato,
perché questi prodotti costano meno.



Oppure le associazioni consigliano
ai consumatori di fare la spesa
nei mercati di quartiere
alla fine della mattinata,
quando i prodotti freschi,
come verdura e frutta, costano meno.



Infine i consumatori possono
organizzare i gruppi di acquisto.
I gruppi di acquisto
sono gruppi di persone
che si organizzano
per fare la spesa insieme
a condizioni vantaggiose.
I gruppi di acquisto risparmiano
perché comprano prodotti
in grandi quantità
direttamente dai produttori
e non dai commercianti.

--- 137 notizie_italia_2004_6.4.txt ---

La “Notte Bianca” di Roma



Tra il 18 e il 19 settembre 2004,
a Roma, c’è stata la Notte Bianca.
Con l’aiuto dei responsabili
di importanti istituzioni,
per esempio, del Ministero
per i beni culturali, i responsabili
del Comune di Roma
hanno organizzato la Notte Bianca.
La Notte Bianca
è un’iniziativa culturale
e un’occasione di divertimento
per i romani e per tutte le persone
che arrivano a Roma
da ogni parte d’Italia e del mondo.



A Roma, durante la Notte Bianca,
le strade sono rimaste illuminate
e i negozi sono rimasti aperti
dalle 8 di sera alle 8 del mattino.
Moltissime persone hanno passeggiato
tutta la notte per le vie del centro
e degli altri quartieri di Roma.
Le persone hanno potuto
vedere film e spettacoli teatrali,
ascoltare musica e ballare,
visitare musei e gallerie d’arte
fare acquisti e andare al ristorante.



Gli organizzatori della Notte Bianca
hanno anche cercato di far crescere
la solidarietà tra le persone.
Infatti attraverso molte iniziative
hanno fatto conoscere a tutti
i problemi delle persone
svantaggiate che vivono Roma.
Per esempio, con alcune iniziative
hanno richiamato l’attenzione
sui problemi degli immigrati,
cioè delle persone straniere
che vengono in Italia a cercare lavoro
o sulle persone che vivono per strada.

--- 138 spettacoli_2004_6.1.txt ---

Il film “Le chiavi di casa”



Dal 10 settembre, nei cinema,
possiamo vedere
il film Le chiavi di casa.
Il regista di questo film
è Gianni Amelio.



Gianni Amelio
è nato il 20 gennaio 1945,
a San Pietro Magisano,
vicino a Catanzaro, in Calabria.
Gianni Amelio ha iniziato a fare film
nel 1967. Tra i film di Gianni Amelio
ricordiamo: La città del sole del 1973,
I ragazzi di via Panisperna del 1988,
Il ladro di bambini del 1992,
Lamerica del 1994,
Così ridevano del 1998.



Il film Le chiavi di casa
racconta la storia di Paolo
e di suo padre Gianni.
Paolo è un ragazzo di 15 anni
handicappato. Paolo
si muove con difficoltà,
ma è sempre allegro e di buon umore.
A Paolo piacciono gli sport,
specialmente il calcio.
Paolo vive con gli zii
perché non ha mai conosciuto
i suoi genitori.



Infatti, la madre di Paolo
è morta quando è nato Paolo.
Dopo la morte della mamma di Paolo,
il padre non ha voluto conoscere
e crescere il figlio Paolo.



Per fare una visita medica,
Paolo deve andare a Berlino,
in Germania.
Gli zii di Paolo
convincono il padre di Paolo
ad accompagnare il figlio a Berlino.
Durante il viaggio verso Berlino,
Paolo e suo padre si conoscono
e imparano a volersi bene.
Gli attori principali del film
 Le chiavi di casa sono:
Kim Rossi Stuart,
che fa la parte del padre di Paolo
e Andrea Rossi,
che fa la parte di Paolo.



Il film Le chiavi di casa ha partecipato
al Festival del Cinema di Venezia
di quest’anno,
ma non ha vinto nessun premio.
Il film che ha vinto
il Festival del Cinema di Venezia
del 2004 è Il segreto di Vera Drake,
del regista inglese Mike Leigh.

--- 139 spettacoli_2004_6.2.txt ---

Il nuovo disco dei R.E.M.



Il 1° ottobre è uscito
il nuovo disco dei R.E.M.
Il titolo del nuovo disco dei R.E.M.
è Around the sun.
Around the sun
significa “intorno al sole”.



I R.E.M. sono un gruppo musicale
degli Stati Uniti d’America
che suona e canta musica rock.
R.E.M. sono le lettere iniziali
delle tre parole inglesi
Rapid Eyes Movements che significano
“movimenti rapidi degli occhi”.
I Rapid Eyes Movements
sono i movimenti
che i nostri occhi fanno
quando noi dormiamo profondamente
e sogniamo.



Il gruppo musicale dei R.E.M.
si è formato nel 1980 ad Athens,
una città degli Stati Uniti d’America.
I componenti
del gruppo musicale R.E.M. sono:
Michael Stipe che canta le canzoni;
Mike Mills, che suona il basso;
Peter Buck, che suona la chitarra.
Nel gruppo c’era anche
Bill Berry, che suonava la batteria.
Nel 1997 Bill Berry
ha lasciato il gruppo dei R.E.M.



I R.E.M hanno fatto molti dischi.
Tra i dischi più famosi ricordiamo:
Green del 1988; Out of time del 1991;
Automatic for the people del 1992;
Up del 1998, Reveal del 2001.



Tra le canzoni più famose dei R.E.M.
ricordiamo: Losing my religion,
Shiny happy people,
Everybody hurts, Man on the moon,
Imitation of life.



Le canzoni del nuovo disco dei R.E.M,.
Around the sun, sono:
Leaving New York, Electron blue,
The Outsiders, Make it all OK,
Final Straw, I wanted to be wrong,
Wander lust, The boy in the Well,
Aftermath, High speed train,
Worst joke ever, The ascent of man,
Around the sun.
In molte canzoni del nuovo disco
i R.E.M. parlano di politica.

--- 140 prima_pagina_2004_7.1.txt ---

Moltissimi lavoratori italiani
hanno partecipato allo sciopero generale



Il 30 novembre 2004
moltissimi lavoratori italiani
hanno partecipato
allo sciopero generale.
Hanno organizzato
lo sciopero generale
i rappresentanti
dei 3 maggiori sindacati italiani:
CGIL, CISL e UIL. I sindacati
sono associazioni di lavoratori
che difendono gli interessi
economici e professionali
delle varie categorie di lavoratori.
Quando i rappresentanti dei sindacati
organizzano uno sciopero generale,
i lavoratori di tutte le categorie
non vanno a lavorare per un giorno e
rinunciano alla paga della giornata.



I lavoratori che hanno partecipato
allo sciopero del 30 novembre
hanno voluto protestare
contro la legge finanziaria
per il 2005.
La legge finanziaria
è la legge che regola
le entrate e le spese dello Stato.
Con la legge finanziaria per il 2005,
il governo italiano vuole ridurre
le spese dello Stato.
Però secondo i rappresentanti
dei sindacati e secondo i lavoratori,
questa legge finanziaria
peggiorerà la qualità dei servizi
pubblici e sociali, come per esempio
la scuola, l’università,
le pensioni eccetera.

--- 141 vita_in_casa_2004_7.1.txt ---

Dolci per i giorni di festa
Monte Bianco



Che cosa serve 
- un chilo di castagne
- un cucchiaio di burro
- un etto di zucchero
- un po' di latte
- 3 etti di panna montata

Che cosa devo fare 

Sbuccio le castagne e le pelo bene.
Metto le castagne in una pentola
e le copro con acqua abbondante.
Faccio bollire le castagne
per un quarto d'ora, le scolo
e le passo con il passaverdure.
Rimetto il passato di castagne
nella pentola sul fornello,
aggiungo il burro e lo zucchero
e mescolo con un cucchiaio di legno.
Se il passato diventa troppo duro,
posso aggiungere un po' di latte.
Continuo a mescolare
fino a quando saranno spariti
tutti i grumi.
Con lo schiacciapatate
o con una siringa da pasticcere
schiaccio l'impasto di castagne
sopra un grande piatto rotondo
in modo da ottenere
una montagnola di vermicelli.
Poi ricopro di panna montata.

--- 142 vita_in_casa_2004_7.2.txt ---

Dolci per i giorni di festa
Cubbaita (dolce siciliano)



Che cosa serve
- 2 etti di mandorle pelate
- la scorza di un limone
- 2 etti di zucchero
- mezzo chilo di semi di sesamo
- mezzo chilo di miele
- un cucchiaio di olio d'oliva

Che cosa devo fare 

Trito le mandorle con il mixer
oppure le pesto nel mortaio.
Grattugio soltanto la parte gialla
della scorza del limone.
Metto le mandorle in una pentola
con la buccia di limone grattugiata,
lo zucchero, i semi di sesamo
e il miele.
Mescolo l'impasto
con un cucchiaio di legno.
Faccio cuocere a fuoco basso,
continuando a mescolare. Intanto
preparo una teglia bassa e larga
e la ungo bene con olio d'oliva.
Quando l'impasto diventa liscio
e faccio più fatica a mescolare,
lo verso nella teglia unta.
Lascio raffreddare per un'ora.
Poi posso tagliare la cubbaita
a quadrati o a piccoli rettangoli.

--- 143 vita_in_casa_2004_7.3.txt ---

Come proteggere
le piante dal freddo



Prima dell'inizio dell'inverno
possiamo fare alcuni lavori
per riparare dal freddo
le piante del nostro balcone.



Portiamo in casa le piante grasse
e mettiamole in posti luminosi.
Le piante grasse vivono bene al caldo
e perciò sopportano
il calore dei termosifoni.



Per proteggere dal freddo
i bulbi e le radici di molte piante,
ricopriamo la terra dei vasi
con uno strato
di torba o di foglie secche.



Ripariamo le piante del balcone
dalle gelate e dal vento forte
con teli di plastica trasparente.
Avvolgiamo il telo di plastica
intorno ai vasi
e fermiamolo con il nastro adesivo.
Non chiudiamo completamente
il telo di plastica
sopra le piante,
ma lasciamo qualche apertura
per far circolare un po' d'aria.
Se non circola un po' d'aria,
sotto il telo di plastica
si forma il vapore acqueo
e la pianta può marcire.



Durante l'inverno controlliamo
se i teli di plastica trasparente
si sono danneggiati.
Se sono danneggiati, ripariamoli.

--- 144 sport_2004_7.1.txt ---

Il campionato mondiale
di motociclismo dell’anno 2004



Il pilota italiano Valentino Rossi
ha vinto il campionato mondiale
di motociclismo dell’anno 2004.
Nella classifica finale
del campionato mondiale,
Valentino Rossi che guida
una moto Yamaha è arrivato
al primo posto con 9 vittorie.
Il pilota spagnolo Sete Gibernau,
che guida una moto Honda, è arrivato
al secondo posto con 4 vittorie.
Il pilota italiano Max Biaggi,
che guida una moto Honda, è arrivato
al terzo posto con una vittoria.
I piloti hanno fatto 16 gare
su diversi circuiti, in tutto il mondo.
Quest’anno, i piloti hanno corso
la prima gara del campionato
in Sud Africa, il 18 aprile
e l’ultima gara in Spagna,
il 31 ottobre scorso. Rossi ha vinto
il campionato mondiale già alla fine
della quindicesima gara.
Infatti, il 17 ottobre, in Australia,
Rossi aveva già raggiunto
un punteggio utile
a vincere il campionato mondiale.



Nel campionato di motociclismo
ci sono tre categorie di gare:
le gare delle moto con il motore 125,
le gare delle moto con il motore 250
e le gare delle moto con il motore 1000.



Il motore 1000 è il motore più potente.
Il motore 125 è il motore meno potente.
Il motore 250 ha una potenza media.
Le moto con il motore 1000
corrono più veloci delle altre moto.



La categoria delle moto
con il motore 1000 si chiama MotoGP,
cioè Moto Gran Premio.



Quest’anno, i piloti Rossi, Gibernau
e Biaggi hanno partecipato
alle gare della categoria MotoGP,
cioè hanno guidato le moto più veloci,
con i motori più potenti.



I tifosi di motociclismo seguono
le gare della categoria MotoGP
con interesse. Perciò i piloti Rossi,
Gibernau  e Biaggi sono molto famosi,
in Italia e all’estero.

--- 145 sport_2004_7.2.txt ---

Valentino Rossi
è il motociclista più bravo



Valentino Rossi è nato a Urbino,
ha 25 anni ed è un grande campione
di motociclismo.
Infatti, quest’anno, Rossi ha vinto
per la sesta volta il campionato
mondiale di motociclismo.
In sette anni, Rossi ha vinto
il campionato mondiale
in tutte le categorie,
anche con squadre e moto diverse.
Nel 1997, a 17 anni, Rossi
ha corso le gare del campionato
con una moto Aprilia con il motore 125
e ha vinto il campionato mondiale.
Poi, nel 1999, Rossi ha corso le gare
con una moto Aprilia con il motore 250 
e ha vinto il campionato mondiale.
Nel 2001 e 2002, Rossi ha corso
le gare con una moto Honda
con il motore 500
e ha vinto due campionati mondiali.
Nel 2003, Rossi ha corso
con una moto Honda
con il motore 1000 e ha vinto
il campionato mondiale.



Nel campionato 2004, Rossi ha lasciato
la squadra e la moto dell’Honda,
per correre con un’altra squadra
e con un’altra moto, la Yamaha.
Anche con la nuova squadra
e con la nuova moto,
Rossi ha vinto un’altra volta
il campionato mondiale.



In questo modo, Rossi ha dimostrato
di essere il pilota più bravo,
che può vincere con qualsiasi moto.

--- 146 cultura_2004_7.1.txt ---

Wangari Maahai ha vinto
il premio Nobel per la pace del 2004



L’ecologista africana Wangari Maathai
ha ricevuto
il premio Nobel per la pace del 2004.
Gli ecologisti sono persone
che difendono la natura e l’ambiente
dove viviamo. Wangari Maathai
è la prima donna africana
che riceve il premio Nobel. È nata
in Africa, nel 1940, a Nyeri, in Kenia.
Si è laureata in veterinaria
e insegna all’università, in Kenia.
Le persone laureate in veterinaria
sono medici  che studiano e curano
le malattie degli animali.



Nel 1977 Wangari Maathai ha fondato
il Green Belt. Green Belt
sono due parole inglesi
che significano “Cintura Verde”.
 Green Belt
è un’organizzazione di persone
che lavorano per salvare
l’ambiente naturale dell’Africa
e per aiutare le donne africane.
In Africa c’erano molte foreste.
Negli ultimi anni molte foreste
sono state distrutte. Perciò la terra
è diventata deserto e molte persone
sono diventate povere.



Le donne di Green Belt
hanno piantato
più di 30 milioni di alberi
in tutta l’Africa.
Migliaia di donne africane
hanno potuto lavorare e guadagnare
Gli alberi piantati dalle donne
di Green Belt hanno fatto diventare
più bello e più ricco
l’ambiente africano.



Secondo Wangari Maathai
è molto importante migliorare
l’ambiente naturale dove viviamo.
Inoltre, secondo Wangari Maathai
bisogna difendere il nostro ambiente
per avere la pace nel mondo.
Per queste sue idee Wangari Maathai
ha vinto il premio Nobel per la pace.



Wangari Maathai è una donna
molto forte e coraggiosa.
Ha lottato contro le ingiustizie
commesse dai responsabili
del governo del suo paese.



Waangari Maathai è anche avvocatessa.
Difende i diritti umani
e soprattutto i diritti
delle donne e dei bambini africani.

--- 147 cultura_2004_7.2.txt ---

Che cosa è il premio Nobel?



Il premio Nobel è uno dei premi
più importanti del mondo.
Il premio Nobel prende il nome
dallo studioso svedese Alfred Nobel
che ha inventato la dinamite nel 1866.



Il premio Nobel è nato nel 1900
in Svezia. Ogni anno
un gruppo di studiosi di tutto il mondo
assegna il premio Nobel a ricercatori,
a medici, a scrittori e a persone
che lavorano per la pace nel mondo.
Ci sono molti premi Nobel:
il premio per la fisica, il premio
per la chimica, il premio
per la medicina,  il premio
per la letteratura e il premio
per la pace.



Dal 1900 molte persone
hanno ricevuto i premi Nobel.
Finora solo 12 donne hanno vinto
il premio Nobel per la pace.
Per esempio, Madre Teresa di Calcutta
ha vinto il premio Nobel per la pace
nel 1979. Madre Teresa di Calcutta
era una suora cattolica albanese
che aiutava gli ammalati
e i poveri dell’India.
Rigoberta Menchu  ha vinto
il premio Nobel per la pace nel 1997.
Rigoberta Menchu
è una donna del Guatemala
che ha lottato per la libertà
dei contadini del suo paese.

--- 148 notizie_estero_2004_7.1.txt ---

L’11 novembre, a Parigi
è morto Yasser Arafat



L’11 novembre 2004,
nell’ospedale militare di Parigi,
in Francia, è morto Yasser Arafat.
Yasser Arafat era andato a Parigi
il 29 ottobre perché aveva bisogno
di cure mediche molto speciali.
Il 12 novembre al Cairo, in Egitto,
c’è stato il funerale di Arafat.
Al funerale di Arafat
hanno partecipato molti capi di stato,
molti responsabili e rappresentanti
dei governi di tutto il mondo.
Dopo il funerale, il corpo di Arafat
è stato sepolto a Ramallah,
vicino a Gerusalemme.
A Ramallah moltissimi palestinesi
hanno partecipato alla sepoltura
del corpo di Yasser Arafat.



Yasser Arafat è nato al Cairo,
il 24 agosto 1929. Arafat
ha sempre lottato per difendere
i diritti dei palestinesi. Nel 1969
Arafat è diventato Presidente
dell’OLP. L’OLP, Organizzazione
per la liberazione della Palestina,
è nata nel 1964 per difendere
i diritti dei palestinesi.
L’OLP difende anche i diritti
dei palestinesi che hanno lasciato
la Palestina nel 1948 e ora
vogliono tornare nella loro terra.
Infatti, su una parte della Palestina,
nel 1948 era nato lo stato di Israele.
Dal 1964, l’OLP fa parte dell’ONU,
Organizzazione delle Nazioni Unite.



Dopo molti anni di lotta,
nel 1993, a Washington,
capitale degli Stati Uniti d’America,
Yasser Arafat e Yitzhak Rabin,
capo dello stato di Israele,
hanno firmato un accordo di pace.



Nel 1994, Arafat e Rabin
hanno ricevuto
il premio Nobel per la pace.
Il 4 novembre 1995, a Tel Aviv,
in Israele, un giovane israeliano,
Igal Amir, ha ucciso Rabin. Igal Amir
ha ucciso Rabin perché era contrario
agli accordi di pace con i palestinesi.
Dal 1995 i palestinesi e gli israeliani
continuano a lottare tra loro
e non riescono a mettersi d’accordo
per vivere in pace.

--- 149 notizie_estero_2004_7.2.txt ---

George W. Bush è il Presidente
degli Stati Uniti d’America
per la seconda volta



Il 2 novembre 2004, i cittadini
degli Stati Uniti d’America (Usa)
hanno eletto per la seconda volta
George W. Bush
Presidente degli Stati Uniti.
I cittadini degli Stati Uniti
avevano eletto per la prima volta
Bush Presidente degli Stati Uniti
nel 2000. Infatti, i cittadini
degli Stati Uniti eleggono
il Presidente ogni 4 anni.
Nelle elezioni di novembre 2004,
George W. Bush  è stato il candidato
dei repubblicani. Il candidato
dei democratici era John F. Kerry.
George W. Bush ha avuto
molti più voti di John F. Kerry.



Mentre Bush era per la prima volta,
Presidente degli Stati Uniti
l’11 settembre 2001,
i terroristi islamici hanno fatto
un attentato molto grave
a New York, negli Stati Uniti.
Dopo l’attentato di New York,
George W. Bush e i responsabili
del governo americano
hanno mandato molti soldati
in Afghanistan e in Iraq
per combattere i terroristi islamici.



Nel 2004, molti cittadini
degli Stati Uniti hanno votato
per Bush perché Bush
vuole continuare la guerra
per combattere i terroristi islamici.

--- 150 notizie_italia_2004_7.1.txt ---

Tre indagini sui cambiamenti
della società italiana
L’indagine dell’Iss



I ricercatori dell’Iss, Istituto
superiore di sanità, hanno fatto
un’indagine sui comportamenti
degli studenti italiani
che hanno da 14 a 19 anni.
Secondo i ricercatori, gli studenti
sono soddisfatti della loro vita
e dei rapporti con amici e parenti.
Per gli studenti sono molto importanti
la famiglia, gli amici e l’amore.
Gli studenti apprezzano soprattutto
la generosità e la simpatia
nelle persone.
Desiderano un lavoro stabile
e danno poca importanza ai soldi.
Nel tempo libero, fanno vari sport,
vanno al cinema e in discoteca,
guardano le trasmissioni televisive
e ascoltano la radio.
Quando crescono, si dedicano
ad attività sociali e culturali.
Quasi tutti gli studenti hanno
il telefono cellulare e lo usano molto
per inviare e ricevere messaggi brevi.
Quasi la metà degli studenti
fuma e beve volentieri la birra.

--- 151 notizie_italia_2004_7.2.txt ---

Tre indagini sui cambiamenti
della società italiana
L’indagine di Eurispes
e di Telefono Azzurro



I ricercatori dell’Eurispes
e di Telefono azzurro
hanno fatto un’indagine
sulla condizione dei bambini
e dei ragazzi in Italia.
I ricercatori dell’Eurispes,
(Istituto di studi politici,
economici e sociali)
fanno indagini sui fenomeni
politici, economici, sociali italiani.
Telefono Azzurro è un’associazione
di persone che difendono i bambini
dalle violenze degli adulti.
Secondo questi ricercatori, i bambini
e i ragazzi italiani amano la famiglia
e hanno fiducia nei loro genitori.
Non hanno fretta di andare a vivere
da soli: aspettano di avere un lavoro
o una famiglia propria.
Non amano molto studiare,
ma considerano importante
andare a scuola per trovare un lavoro.
I bambini e i ragazzi italiani
amano gli animali e odiano la guerra.

--- 152 notizie_italia_2004_7.3.txt ---

Tre indagini sui cambiamenti
della società italiana
L’indagine dell’Istat



I ricercatori dell’Istat,
(Istituto nazionale di statistica),
hanno presentato
l’ Annuario statistico italiano 2004,
cioè il rapporto annuale
sulla situazione
della società italiana. La statistica
è la scienza che studia e misura
le caratteristiche e i cambiamenti
della società.
I cambiamenti riguardano
la popolazione, le famiglie,
l’economia, i servizi pubblici,
la scuola, l’università,
le aziende sanitarie eccetera.



Secondo i ricercatori dell’Istat,
negli ultimi tempi,
la vita degli italiani
è diventata più lunga.
In Italia nascono pochi bambini.
Però il numero totale degli abitanti
non cambia molto, perché aumentano
gli stranieri immigrati
che vengono a vivere in Italia.
Diminuiscono le persone
che si sposano, ma aumentano
le persone che si separano
o che divorziano.
Le persone si sentono povere,
perché hanno pochi soldi
e devono spendere molto per pagare
l’affitto o per comprare la casa.



Le persone non sono contente
dei servizi pubblici, per esempio
degli uffici postali e dei treni.
Aumentano le macchine private:
moltissime persone
usano la loro macchina
per andare a lavorare.



Quando sono malate, le persone
stanno pochi giorni in ospedale. Però
possono farsi curare in ambulatorio
o avere l’assistenza a casa.
Aumentano i crimini e le truffe,
soprattutto quelle fatte col computer.
È aumentato il numero di studenti
che vanno a scuola e all’università.
Il numero delle donne
che trovano lavoro
è aumentato di poco.
Nel tempo libero, le persone
si dedicano ad attività culturali,
sportive, sociali o al volontariato.

--- 153 notizie_italia_2004_7.4.txt ---

I capi dell’Unione Europea
hanno firmato
la Costituzione europea a Roma



Il 29 ottobre 2004
i capi dei governi dei 25 paesi
dell’Unione Europea
hanno firmato
la Costituzione europea.
La Costituzione è la legge
più importante di uno Stato.
La Costituzione definisce
i diritti e i doveri dei cittadini
e il funzionamento dello Stato.
La Costituzione europea
è la legge fondamentale
comune a tutti i paesi
dell’Unione Europea.
Abbiamo parlato
della Costituzione europea
nel numero di luglio-agosto 2004
di dueparole.



La Costituzione europea
difende i valori più importanti
per i cittadini di tutti i paesi,
cioè la libertà, l’uguaglianza,
la pace e la giustizia.
I cittadini dei 25 paesi
dell’Unione Europea
sono persone molto diverse fra loro,
ma possono unirsi e aiutarsi.



I capi dei paesi dell’Unione Europea
hanno firmato la Costituzione
a Roma. A Roma,
il 25 marzo 1957,
i capi di sei paesi europei,
la Germania, il Belgio,
i Paesi Bassi, il Lussemburgo,
l’Italia e la Francia, avevano firmato
il primo accordo europeo
per collaborare insieme.
Per festeggiare la firma
della Costituzione europea,
il 29 ottobre, a Roma,
c’è stata una grande festa.



Entro i1 1° novembre 2006,
i governi dei 25 paesi
dell’Unione Europea
devono ratificare,
cioè devono approvare,
la Costituzione europea.



Il 1° novembre 2006
la Costituzione europea
entrerà in vigore, cioè diventerà
una legge. Tutti i cittadini
dei 25 paesi dell’Unione europea
dovranno rispettare questa legge.

--- 154 notizie_italia_2004_7.5.txt ---

I cittadini di Lecco vivono bene



Il 29 novembre 2004 gli esperti
del giornale “Il Sole 24 Ore”
e l’associazione Legambiente
hanno presentato una classifica
delle città italiane
dove i cittadini vivono meglio.
 Legambiente è un’associazione
formata da persone
che vogliono proteggere
l’ambiente e la natura.
Gli esperti di Legambiente
hanno esaminato gli aspetti
che influiscono sulla qualità
dell’ambiente delle città.
Per esempio, hanno esaminato
la qualità dell’aria,
la pulizia delle strade e
il funzionamento dei mezzi pubblici.
Hanno contato il numero degli alberi
e dei parchi pubblici.
Hanno verificato
se ci sono piste ciclabili,
cioè piste riservate ai ciclisti
e strade pedonali, cioè strade
riservate ai pedoni. Hanno verificato
se i cittadini hanno acqua
sufficiente e potabile,
cioè buona da bere.
Hanno verificato anche
se la raccolta dei rifiuti
funziona bene.



Nella classifica di Legambiente ,
al primo posto c’è la città di Lecco.
In pratica Lecco è la città italiana
dove i cittadini vivono meglio.
Le città dove i cittadini vivono bene
Sono città medie e piccole
e si trovano quasi tutte
nel nord dell’Italia.
Nella classifica di Legambiente,
all’ultimo posto
c’è la città di Reggio Calabria.
In pratica Reggio Calabria
è la città italiana
dove i cittadini vivono peggio.
I cittadini vivono male nelle città
del Sud dell’Italia
e in quasi tutte le città italiane
grandi. Nelle grandi città italiane
i cittadini vivono male
perché l’aria è molto inquinata.
Infatti nelle grandi città ci sono
molte macchine e molto traffico.
Tra le città grandi Roma è la città
dove i cittadini vivono meglio.

--- 155 spettacoli_2004_7.1.txt ---

Il nuovo disco di Paolo Conte



Il 5 novembre è uscito il nuovo disco
di Paolo Conte. Il nuovo disco
di Paolo Conte si chiama Elegia.



Paolo Conte
è un famoso cantante italiano.
È nato il 6 gennaio del 1937,
ad Asti, in Piemonte.
Paolo Conte ama
il jazz classico americano
da quando era ragazzo.
Il jazz è un tipo di musica
nato nelle comunità dei neri
degli Stati Uniti d’America
verso la fine dell’Ottocento.



All’inizio della sua carriera,
Paolo Conte suonava il vibrafono
in piccoli gruppi musicali di Asti.
Il vibrafono è uno strumento
musicale elettrico
che produce vibrazioni.
Da giovane Paolo Conte scriveva
le canzoni con il fratello Giorgio
e poi ha iniziato a scriverle da solo.
È laureato in legge,
ma ha scelto di fare il musicista.



Dalla metà degli anni Sessanta
Paolo Conte scrive e canta canzoni
diventate famose in tutto il mondo.
Per esempio, di Paolo Conte sono
le canzoni: Azzurro, cantata
da Adriano Celentano,
Insieme a te non ci sto più,
cantata da Caterina Caselli,
Tripoli, cantata da Patty Pravo,
Messico e Nuvole, cantata
da Enzo Iannacci e
Genova per noi e Onda su onda,
cantate da Bruno Lauzi.
Tra il 1974 e il 2004
Paolo Conte ha fatto molti dischi.
È molto conosciuto e apprezzato
all’estero, soprattutto in Francia.
Paolo Conte scrive canzoni
molto raffinate. Le parole
delle sue canzoni sono poetiche
e la musica è particolare:
emoziona e fa anche sorridere.
Il nuovo disco di Paolo Conte,
Elegia, contiene 13 canzoni nuove.
In queste canzoni Paolo Conte
parla con nostalgia dell’Italia
e degli italiani degli anni passati.

--- 156 spettacoli_2004_7.2.txt ---

“Lavorare con lentezza”
ha vinto il Festival Cinema e Musica
di Lagonegro 2004



Dal 1° al 5 dicembre,
in Basilicata, a Lagonegro,
vicino a Potenza, si è svolto
il secondo Festival Cinema e Musica
di Lagonegro.



Al Festival Cinema e Musica
di Lagonegro
hanno partecipato otto musicisti,
autori delle colonne sonore
di otto film italiani.
La colonna sonora
è la musica che accompagna
le scene di un film.



La colonna sonora del film
Lavorare con lentezza
del regista Guido Chiesa.
ha vinto il premio
“Città di Lagonegro”
al Festival Cinema e Musica
di quest’anno.
L’autore della colonna sonora
del film Lavorare con lentezza
è Teho Teardo. Teho Teardo
è un giovane musicista,
nato a Pordenone, in Friuli.
Nella colonna sonora del film
 Lavorare con lentezza Teho Teardo
ha mescolato suoni elettronici,
suoni di musica classica
e suoni di musica etnica.
La musica etnica
è la musica tradizionale
dei diversi popoli del mondo.

--- 157 prima_pagina_2003_3.1.txt ---

La guerra contro l’Iraq è finita



Il 9 aprile 2003 è finita
la guerra contro l’Iraq
che era cominciata
il 20 marzo. Durante la guerra
i soldati americani
e i soldati inglesi
hanno combattuto
contro i soldati iracheni
e hanno lanciato molte bombe
sulle città irachene come Bagdad,
Bassora, Tikrit, Mosul eccetera.



Durante i combattimenti
sono morti molti soldati iracheni
e anche molti abitanti
delle zone colpite dalle bombe.
Dopo due settimane di guerra
i soldati americani e
i soldati inglesi hanno conquistato
le città più importanti dell’Iraq.



Il 9 aprile i soldati americani
hanno conquistato Bagdad.
Bagdad è la capitale dell’Iraq
ed era la sede del governo iracheno.
A Bagdad viveva
il Presidente dell’Iraq,
Saddam Hussein.
Abbiamo parlato
della guerra contro l’Iraq e
di Saddam Hussein nel numero
di aprile 2003 di dueparole.



Dopo il 9 aprile molti generali
dell’esercito di Saddam Hussein
si sono arresi ai soldati americani.
Dopo la guerra, in Iraq ci sono stati
molti problemi e disordini.
A Bagdad, a Bassora e a Tikrit
alcuni iracheni hanno saccheggiato
molti negozi, palazzi ed edifici.
A Bagdad hanno saccheggiato
il Museo archeologico e hanno rubato
molte opere d’arte preziose.
Hanno saccheggiato e incendiato
anche i libri della Biblioteca
Nazionale irachena.



Il 21 aprile è arrivato a Bagdad
il generale americano Jay Garner.
Il governo americano
ha incaricato Garner
di organizzare la ricostruzione dell’Iraq.
I governi di molti Paesi del mondo
vogliono aiutare gli iracheni
a riprendere la vita normale.

--- 158 prima_pagina_2003_3.2.txt ---

Nel 2002, in Italia, il numero
delle persone occupate
è aumentato



Nel mese di marzo 2003, l’Istat,
Istituto Nazionale di Statistica,
ha pubblicato il numero
delle persone occupate,
cioè delle persone che hanno lavorato,
in Italia nel 2002.



Secondo l’Istat, nel 2002,
il numero delle persone
che hanno lavorato è aumentato.
Nel 2002 ci sono state
315.000 persone occupate
in più rispetto al 2001.



E’ aumentato soprattutto
il numero delle persone che lavorano
nelle regioni del Nord,
come l’Emilia-Romagna, la Valle D’Aosta
e il Trentino Alto-Adige.
Nelle regioni del Sud, come la Sicilia
e la Calabria, invece,
è aumentato poco
il numero delle persone occupate.



E’ aumentato soprattutto
il numero dei lavoratori dipendenti,
cioè delle persone che lavorano
alle dipendenze di un datore di lavoro
o dello Stato.
Per esempio, sono lavoratori dipendenti
gli impiegati degli uffici pubblici,
gli operai delle industrie,
gli impiegati delle imprese.



Invece è aumentato poco
il numero dei lavoratori autonomi,
cioè delle persone che non lavorano
alle dipendenze di un datore di lavoro
o dello Stato.
Per esempio, sono lavoratori autonomi
i commercianti, gli artigiani, i medici,
gli avvocati, i notai.
Infine è aumentato molto
il numero delle donne occupate.



Grazie all’aumento delle persone occupate
nel 2002 è diminuito il numero
delle persone disoccupate,
cioè che non hanno un lavoro.
È diminuito soprattutto
il numero delle persone giovani
che non hanno un lavoro.

--- 159 vita_in_casa_2003_3.1.txt ---

Come curare le rose in primavera



Le rose sono fiori belli,
ma molto delicati.
Infatti insetti e malattie
possono danneggiare
le piante delle rose,
soprattutto in aprile e maggio.



Le cocciniglie sono insetti
che si attaccano
ai rami e alle foglie
e che si nascondono
sotto piccoli scudi bianchi.
Le cocciniglie succhiano
la linfa della pianta,
che così si indebolisce.



Gli afidi sono insetti verdi
che si posano sui boccioli
e sui rami nuovi delle rose.
Anche gli afidi succhiano
la linfa della pianta,
che così si indebolisce.



Il mal bianco
sembra una polvere bianca.
Essa ricopre le foglie
e i boccioli delle rose,
che perciò appassiscono.



La ruggine copre le foglie
di macchie gialle.



Per togliere le cocciniglie,
basta pulire i rami e le foglie
con un batuffolo di cotone
bagnato con alcol.
Per eliminare gli afidi,
il mal bianco e la ruggine
bisogna spruzzare sui rami
e sulle foglie malate
le medicine adatte
a curare le piante delle rose.

--- 160 vita_in_casa_2003_3.2 .txt ---

L'acqua di rose



L'acqua di rose pulisce
e rinfresca la pelle del viso.
L'acqua di rose si compra
già pronta in profumeria
oppure si può preparare
facilmente in casa.


Come posso preparare
l'acqua di rose in casa

Che cosa serve

- molte rose
- 1 litro di acqua distillata
- 1 cucchiaio di alcol.

Che cosa devo fare



Stacco i petali dalle rose.
Li lavo con cura e li metto
sul fondo di una bottiglia
dal collo largo.
Verso l'acqua distillata
in una pentola.
Metto la pentola sul fuoco
e faccio scaldare l'acqua.
Quando l'acqua comincia a bollire
la verso subito nella bottiglia.
Poi aggiungo il cucchiaio di alcol.
Metto il tappo alla bottiglia.
Lascio i petali nell'acqua
per 3 giorni. Poi filtro
l'acqua di rose con un colino.

--- 161 vita_in_casa_2003_3.3.txt ---

L’aceto di rose



Che cosa serve

- 6 rose
- 1 litro di aceto.

Che cosa devo fare



Stacco i petali dalle rose.
Li lavo con cura
e li metto in una bottiglia
dal collo largo.
Piano piano verso l'aceto
nella bottiglia.
Lascio i petali di rosa
nell'aceto per 10 giorni.
Filtro l'aceto con un colino.



L'aceto di rose è molto buono.
Ad esempio serve per condire
insalate di patate e di cetrioli.

--- 162 sport_2003_3.1.txt ---

Il regolamento delle gare di “Formula Uno”
è cambiato



Quest’anno il regolamento
delle gare di Formula Uno
è cambiato.
I rappresentanti della FIA,
Federazione Internazionale
dell’Automobile,
hanno deciso di cambiare
alcune regole delle gare
di Formula Uno.
Con le nuove regole
partecipare alla gara
diventa meno costoso. Perciò,
anche le squadre automobilistiche
che hanno meno soldi
hanno la possibilità di vincere.
Negli ultimi anni, invece, hanno vinto
sempre le squadre automobilistiche
con più soldi delle altre squadre
e le gare non presentavano
più sorprese per il pubblico.



Ad esempio, una nuova regola
proibisce di cambiare il motore
dopo il giro di qualifica.
Prima, le squadre con più soldi
costruivano e usavano due motori,
uno per il giro di qualifica
e uno per la gara.
Così, le squadre con meno soldi,
che costruivano e usavano
un solo motore, perdevano sempre.
Ora, le squadre automobilistiche
devono costruire e usare
un solo motore,
che deve essere lo stesso
per il giro di qualifica
e per la gara.



Inoltre, dopo i giri di qualifica
le macchine non possono essere
più modificate
fino all’inizio della gara.
Infatti ora, prima della gara,
è permesso solo controllare
la pressione delle gomme
e verificare il funzionamento
del motore, per motivi di sicurezza.



I piloti fanno i giri di qualifica
per stabilire la posizione
della macchina alla partenza.
Perciò i piloti cercano di fare
il giro di pista più veloce,
cioè nel tempo più breve.
Inoltre, da quest’anno i piloti fanno
i giri di qualifica uno alla volta,
secondo l’ordine stabilito
dai rappresentanti della FIA.
Il pilota più veloce parte
in Pole-position , cioè in “prima fila”,
davanti a tutti gli altri piloti.



Un’altra novità riguarda la regola
per assegnare i punteggi
alla fine della gara.
Prima, guadagnavano punti
solo i primi sei piloti
che arrivavano per primi.
Ora guadagnano punti
i primi otto piloti. Infatti,
la FIA ha deciso di assegnare
10 punti al primo classificato,
8 punti al secondo, 6 punti al terzo,
5 punti al quarto, 3 punti al sesto,
2 punti al settimo, 1 punto all’ottavo.



Un’altra regola nuova
riguarda i rifornimenti di benzina.
Prima, i piloti potevano iniziare
la gara con il serbatoio
della macchina pieno di benzina.
Ora, i piloti devono iniziare la gara
con la benzina che rimane
nel serbatoio della macchina
dopo il giro di qualificazione.
Quindi, ora i piloti
devono decidere quanta benzina
mettere nel serbatoio
prima di fare i giri di qualificazione.



Questa decisione è importante.
Una macchina con poca benzina
nel serbatoio pesa di meno
e va più veloce di una macchina
con tanta benzina nel serbatoio.
Però i piloti che decidono di partire
con poca benzina nel serbatoio
devono fermarsi durante la gara
per fare rifornimento di benzina.
Così i piloti
perdono secondi importanti
e le altre macchine li superano.



Un’altra novità importante riguarda
la comunicazione durante la gara
tra meccanici e pilota.
Prima, i meccanici potevano usare
un apparecchio per comunicare
informazioni utili al pilota
per aiutarlo a vincere la gara.
Ora, solo il pilota può comunicare
informazioni ai meccanici.
Le informazioni segrete sono vietate.

--- 163 cultura_2003_3.1.txt ---

La “Fiera del libro per ragazzi”
di Bologna 2003



Anche quest’anno, a Bologna,
c’è stata la Fiera del libro
per ragazzi dal 2 al 5 aprile.
La Fiera del libro per ragazzi
è la manifestazione
più importante del mondo
dedicata ai libri per ragazzi.



A questa manifestazione,
ogni anno, partecipano insegnanti,
bibliotecari, autori, editori, librai
e illustratori dei libri.
Gli autori sono le persone
che scrivono i libri.
Gli editori sono le persone
che pubblicano i libri.
Gli illustratori sono le persone
che fanno le figure e i disegni
per i libri.



Allla Fiera del libro
insegnanti, librai e bibliotecari
possono comprare libri
per bambini e per ragazzi.
Gli autori, gli editori e
gli illustratori possono incontrarsi
e vendere le loro opere.



I visitatori della Fiera del libro
possono discutere tra di loro
sui gusti e sulle preferenze
di lettura dei ragazzi di oggi.



Alla Fiera del libro dell’anno scorso
hanno partecipato
più di 1.300 espositori che venivano
da 55 paesi del mondo.
Quest'anno hanno partecipato
più di 1.400 espositori.
Gli espositori sono le persone
che presentano al pubblico
i loro prodotti.



Dal 1967, durante la Fiera del libro
per ragazzi c’è anche una mostra
degli illustratori.
La mostra degli illustratori di Bologna
è famosa in tutto il mondo
perché fa incontrare editori e artisti.



I responsabili della Fiera del libro
per ragazzi assegnano
anche alcuni premi: un premio
per la sezione Fiction ,
cioè per le opere di fantasia;
e un premio per la sezione
Non Fiction, cioè per il miglior libro
di divulgazione scientifica
o di attualità per ragazzi.
C'è anche un premio
per la migliore opera multimediale
dell'anno 2003,
cioè per un programma per computer
o per un sito Internet
dedicato a ragazzi dai 2 ai 15 anni.

--- 164 cultura_2003_3.2.txt ---

La nuova fiera “Docet”



Quest’anno a Bologna,
durante la Fiera del libro
per ragazzi, dal 3 al 6 aprile,
c’è stata una nuova fiera
La nuova fiera si chiama Docet .
 Docet è una parola latina
che significa “insegna”.



Docet è una fiera
dedicata soprattutto alla scuola:
agli insegnanti,
agli amministratori delle scuole
e ai responsabili scolastici.



Alla fiera Docet
gli espositori hanno presentato
libri scolastici per ragazzi
di  tutte le età, prodotti multimediali,
cioè programmi per computer
e siti internet, che servono
per lo studio, attrezzi per il gioco
e per le palestre scolastiche, mobili
e oggetti per arredare le scuole,
proposte per le gite scolastiche,
giornali e riviste per la scuola.



I visitatori della fiera Docet
hanno potuto comprare
i libri presentati nella fiera
e hanno potuto partecipare
a incontri con gli autori dei libri.



In un convegno della fiera Docet
alcuni esperti hanno discusso
dei problemi più importanti
delle scuole italiane e straniere.

--- 165 notizie_estero_2003_3.1.txt ---

Il 2003 è l’Anno internazionale dell’acqua



L’Onu, Organizzazione
delle Nazioni Unite,
ha deciso che il 2003
è l’Anno internazionale dell’acqua.



L’acqua
è un elemento indispensabile
per la vita delle persone,
degli animali e delle piante.
Per vivere le persone
hanno bisogno dell’acqua.
L’acqua serve per bere, lavarsi,
cucinare ecc.
Nei Paesi ricchi,
come l’Europa e gli Stati Uniti,
le persone hanno acqua sufficiente
per bere, lavarsi, cucinare.
Però spesso in questi Paesi
le persone usano l’acqua
in modo sbagliato, cioè la sprecano.



Nei Paesi poveri, come l’Africa, l’India
e alcune zone dell’America latina,
moltissime persone
non hanno acqua sufficiente
per bere, lavarsi e cucinare.
In questi Paesi spesso
i tubi degli acquedotti
che portano l’acqua nelle città
e nei villaggi sono vecchi e bucati.
Perciò molta acqua esce dai tubi
e si spreca, cioè non arriva
nelle città e nei villaggi. Inoltre
in molte zone dei Paesi poveri
l’acqua è inquinata,
cioè contiene sostanze
dannose per la salute delle persone.
In questi Paesi, ogni anno
migliaia di persone muoiono
o si ammalano gravemente
perché non hanno abbastanza acqua
o perché bevono acqua inquinata.



L’Onu ha chiesto
a tutti Paesi del mondo
di impegnarsi a usare bene l’acqua
e a non sprecarla. Inoltre, L’Onu
ha chiesto a tutti i Paesi del mondo
di organizzare iniziative nel 2003
per far capire a tutte le persone
quanto è importante
non sprecare l’acqua.

--- 166 notizie_estero_2003_3.2.txt ---

In Finlandia
una donna a capo del governo



Per la prima volta in Finlandia
una donna, Aneli Jaatteenmaki
è a capo del governo.
I cittadini della Finlandia
hanno eletto Aneli Jaatteenmaki
il 16 marzo 2003.



Aneli Jaatteenmaki
ha quarantotto anni
ed è il capo del Partito di centro.
Prima di diventare
capo del governo della Finlandia,
Aneli Jaatteenmaki
lavorava come avvocato.

--- 167 notizie_estero_2003_3.3.txt ---

La Finlandia



La Finlandia
si trova nel Nord dell’Europa,
tra la Svezia e la Russia.
Il territorio della Finlandia
è molto ricco di foreste.



Fino al 1917 la Finlandia
era un territorio della Russia.
Nel 1917 i cittadini finlandesi
hanno dichiarato
l’indipendenza della Finlandia
dalla Russia.
Nel 1919 la Finlandia
è diventata una Repubblica
Dal 1999 fa parte dell’Unione Europea.



Dal 2000 il Presidente
della Repubblica della Finlandia
è una donna, Tarja Halonen.
La Finlandia non fa parte
di nessuna organizzazione militare.
I rappresentanti
del governo della Finlandia
si impegnano molto per difendere
la pace e i diritti delle persone
in tutti i Paesi del mondo.

--- 168 notizie_italia_2003_3.1.txt ---

Il progetto “Obiettivo barriere”



L’associazione Cittadinanza Attiva,
che difende i diritti dei cittadini,
ha organizzato il progetto
“Obiettivo barriere”.
Con questo progetto l’associazione
si impegna a eliminare
118 barriere architettoniche
presenti in luoghi pubblici e privati
di molte città italiane.



Le barriere architettoniche sono
ostacoli materiali che impediscono
alle persone disabili
di entrare nei luoghi pubblici
e di usare i mezzi di trasporto.



L’associazione chiede ai cittadini
di segnalare le barriere presenti
negli edifici pubblici e privati.
Per esempio le barriere sono presenti
negli ospedali, nelle scuole,
negli uffici postali, nelle banche,
nei giardini pubblici, nei cinema,
nei negozi eccetera.



Inoltre l’associazione propone
a tutte le persone interessate
di impegnarsi nel progetto
con l’adozione di una barriera.



Chi adotta una barriera
s’impegna a trovare i mezzi
necessari per eliminare la barriera,
per esempio, per costruire uno scivolo
al posto degli scalini di un ufficio.



Per far conoscere il progetto
l’associazione ha organizzato
il viaggio di un autobus
attraverso le città dove i cittadini
hanno adottato una barriera.
L’autobus è partito il 1 aprile
e finirà il suo viaggio tra un anno.
Ad aprile l’autobus ha attraversato
le città di Napoli, Foggia,
Ascoli Piceno e Vicenza.
A maggio l’autobus attraversa
Riva del Garda, Rovereto, Torino,
Perugia, Milano, La Spezia, Cuneo,
Firenze, Campobasso, Cagliari.



Infine l’associazione si è impegnata
a coinvolgere nel progetto
gli studenti delle scuole italiane.
Gli studenti possono segnalare
barriere particolarmente gravi
o premiare edifici senza barriere.

--- 169 notizie_italia_2003_3.2.txt ---

Il Tevere è navigabile



Dal 28 aprile 2003
gli abitanti di Roma e i turisti
possono navigare sul Tevere,
cioè sul fiume che attraversa
la città di Roma.



Infatti alcuni esperti
hanno organizzato
un servizio di trasporto pubblico
con le barche.
Il biglietto costa un euro.
Queste barche non inquinano
l'acqua del fiume
con i gas di scarico dei motori
perché usano l'energia elettrica
per muoversi.



Secondo gli esperti questo servizio
può creare nuovi posti di lavoro.
Per esempio molte persone
possono lavorare per migliorare
le condizioni ambientali del fiume.
Oppure molte persone
possono lavorare nei ristoranti
e nei negozi lungo le rive del fiume.



Gli abitanti di Roma
possono usare le barche
per spostarsi attraverso la città,
perché lungo il corso del Tevere
ci sono otto fermate.
I turisti possono usare le barche
per visitare alcune zone di Roma.
Sulle barche i turisti
possono ascoltare la descrizione
e la storia dei monumenti
che si vedono dal fiume.

--- 170 notizie_italia_2003_3.3.txt ---

Le barriere linguistiche



Nel numero di dueparole
del mese di aprile abbiamo parlato
delle barriere architettoniche
e delle altre barriere che limitano
la libertà di alcune persone disabili.
Tra le barriere che limitano
la libertà di alcune persone disabili
ci sono anche le barriere linguistiche.
Le barriere linguistiche
sono gli ostacoli
che impediscono ad alcune persone
di capire bene il significato
delle parole e delle frasi
che leggono o ascoltano.



Parole e frasi formano i testi.
Spesso però i testi
sono scritti in modo difficile
perché contengono parole poco usate
e frasi molto lunghe e contorte.
Inoltre in questi testi spesso
mancano le informazioni
e le spiegazioni
necessarie a chi legge o ascolta
per capire bene il significato
delle parole e delle frasi.
A causa di questi ostacoli,
molte persone non capiscono
parole e frasi di testi importanti
per la vita di tutti i cittadini.



Per esempio, sono testi importanti
per la vita di tutti i cittadini
i giornali radio e i telegiornali,
i giornali, i cartelli stradali,
gli avvisi pubblici, le bollette
per pagare il gas, la luce, le tasse.
Le persone che non capiscono
questi testi non hanno a disposizione
le informazioni utili
per affrontare le necessità
della vita di tutti i giorni.
Per esempio, queste persone
trovano difficile fare le pratiche
per avere certificati o la patente,
per pagare le tasse, per chiedere
visite specialistiche in ospedale.
Oppure trovano difficile
capire le informazioni
dei giornali e dei telegiornali
sulla vita politica e sociale
dell’Italia e del mondo.



Secondo noi di dueparole,
le barriere linguistiche sono gravi
come le barriere architettoniche.
Infatti anche le barriere linguistiche
impediscono alle persone disabili
di partecipare pienamente
alla vita culturale, sociale
e politica italiana.

--- 171 notizie_italia_2003_3.4.txt ---

Capire è un diritto di tutti



Secondo la Costituzione
della Repubblica italiana
tutti i cittadini sono uguali
e hanno gli stessi diritti.
Un diritto fondamentale
di ogni cittadino è capire bene
il significato delle parole
e delle frasi dei testi
scritti e parlati. Infatti
molti testi sono fondamentali
per partecipare alla vita sociale.



Per rispettare il diritto
di tutti i cittadini a capire,
i responsabili di testi importanti
per la vita sociale, cioè politici,
giornalisti, insegnanti,
amministratori pubblici eccetera,
hanno il dovere di farsi capire.
Devono cioè parlare e scrivere
in modo semplice, chiaro e preciso.
Devono usare parole
conosciute da tutti, fare frasi brevi
e dare le informazioni necessarie
a chi legge o ascolta per capire bene
il significato dei testi.
Chi sono le persone danneggiate
dalle barriere linguistiche?



Tutti noi possiamo incontrare
grandi difficoltà nel capire bene
il significato di alcuni testi,
scritti o parlati.
Queste difficoltà aumentano
se i testi sono scritti
in modo difficile,
oscuro e complesso.
Soprattutto le persone
con problemi linguistici o straniere
hanno bisogno di testi scritti
in modo chiaro, semplice, preciso.



Per esempio, queste persone sono
gli stranieri immigrati in Italia
da poco tempo, che conoscono poco
la lingua italiana.
Oppure sono ragazzi o adulti italiani
che hanno studiato poco o male
e  non capiscono i testi difficili.
Oppure sono persone disabili,
che hanno una riduzione
delle capacità fisiche e mentali.
Tutte queste persone sono danneggiate
dalle barriere linguistiche.

--- 172 notizie_italia_2003_3.5.txt ---

Chi sono le persone danneggiate
dalle barriere linguistiche?



Tutti noi possiamo incontrare
grandi difficoltà nel capire bene
il significato di alcuni testi,
scritti o parlati.
Queste difficoltà aumentano
se i testi sono scritti
in modo difficile,
oscuro e complesso.
Soprattutto le persone
con problemi linguistici o straniere
hanno bisogno di testi scritti
in modo chiaro, semplice, preciso.



Per esempio, queste persone sono
gli stranieri immigrati in Italia
da poco tempo, che conoscono poco
la lingua italiana.
Oppure sono ragazzi o adulti italiani
che hanno studiato poco o male
e  non capiscono i testi difficili.
Oppure sono persone disabili,
che hanno una riduzione
delle capacità fisiche e mentali.
Tutte queste persone sono danneggiate
dalle barriere linguistiche.

--- 173 spettacoli_2003_3.1.txt ---

“La città incantata”



Dal 18 aprile 2003
al cinema puoi vedere
un nuovo film.
Questo film è un cartone animato
per bambini e per adulti.
Il titolo di questo film
è La città incantata.



Il regista del film
La città incantata
si chiama Hayao Miyazaki.
Hayao Miayazaki è giapponese,
come molti altri registi
di cartoni animati.



Il film La città incantata
racconta la storia
di una bambina
che si chiama Chihiro.
Chihiro è in viaggio
con i suoi genitori
per andare ad abitare
in un'altra città.



Durante il viaggio
Chihiro e i suoi genitori
vedono una città in rovina
e decidono di visitarla.



Chihiro gira per le strade e scopre
che la città è una città fantasma.
Gli abitanti di questa città
sono creature magiche, spiriti,
streghe eccetera. La strega Youbaba
comanda su tutta la città.



La strega trasforma i genitori
di Chihiro in maiali,
ma Chihiro riesce a salvare
i suoi genitori
dopo molte avventure terribili.



Come ha fatto Chihiro
a salvare i suoi genitori?
Se vuoi saperlo,
vai al cinema
a veder il film.



Il film La città incantata
ha vinto alcuni premi:
per esempio nel 2002
ha vinto l'Orso d'oro a Berlino
e a marzo del 2003
ha vinto il premio Oscar
come migliore cartone animato.
Infatti i disegni e i colori
sono molto belli.

--- 174 spettacoli_2003_3.2.txt ---

Il nuovo disco
di Vinicio Capossela



Nel mese di gennaio 2003,
è uscito il nuovo disco
di Vinicio Capossela.
Il titolo del disco è
L’indispensabile .



Vinicio Capossela
è nato il 14 gennaio 1965
ad Hannover, in Germania
da genitori italiani
ma è cresciuto in Italia,
a Reggio Emilia.
Il primo disco di Vinicio Capossela
è uscito nel 1990 e si chiama
All’una e trentacinque circa.



Gli altri dischi di Vinicio Capossela
sono: Modì (1991),
Camera a sud (1994),
Il ballo di San Vito (1996),
Liveinvolvo (1998),
Le canzoni a manovella (2000).



Nel disco L’indispensabile
ci sono le canzoni più belle
di Vinicio Capossela.
I titoli di alcune canzoni
del nuovo disco di Vinicio Capossela
sono: Marajà, Il ballo di San Vito,
Corre il soldato, Con una rosa
Zampanò, …e allora mambo .



Nel disco L’indispensabile
Vinicio Capossela canta anche
la vecchia canzone
di Adriano Celentano
Si è spento il sole .

--- 175 prima_pagina_2003_1.1.txt ---

È morto Gianni Agnelli



Il 24 gennaio 2003, a Torino,
è morto  l’avvocato Gianni Agnelli.



Gianni Agnelli era nato a Torino
il 12 marzo 1921. Era il nipote
di Giovanni Agnelli,
il  fondatore della Fiat,
Fabbrica Italiana Automobili Torino.
Abbiamo parlato della Fiat
nella pagina Notizie dall’Italia
del numero di dueparole,
del mese di dicembre 2002.



Gianni Agnelli  si era laureato
in Giurisprudenza  nel 1943.



Dal 1966 al 1996 Gianni Agnelli
è stato presidente della Fiat.
Dal 1974 al 1976 è stato
presidente della Confindustria,
Confederazione generale
dell’Industria Italiana
La Confindustria è l’associazione
degli imprenditori italiani,
cioè dei proprietari e dei dirigenti
delle industrie italiane.



Gianni Agnelli amava molti sport:
il calcio, l’automobilismo,
lo sci e la vela.  Dal 1947 al 1954
è stato presidente
della squadra di calcio Juventus.
Mentre Gianni Agnelli
era presidente della Juventus,
la Juventus ha vinto due scudetti:
il primo nel 1950
e il secondo nel 1952. Dal 1969
Gianni Agnelli ha partecipato
alla direzione della Ferrari,
la fabbrica di automobili da corsa
più famosa del mondo.



Nel 1991 il Presidente
della Repubblica Francesco Cossiga
lo ha nominato senatore a vita.
I senatori a vita partecipano
alle attività del Parlamento italiano
per tutta la durata della loro vita.
Giovanni Agnelli
è stato un personaggio
molto importante della storia d’Italia
dalla fine della seconda Guerra mondiale
fino alla sua morte.

--- 176 prima_pagina_2003_1.2.txt ---

In quali città gli italiani vivono meglio



Alla fine di dicembre 2002,
alcuni studiosi hanno pubblicato
i risultati di una ricerca
sulla qualità della vita
nelle città italiane.
Con questa ricerca gli studiosi
hanno stabilito in quali città
gli italiani vivono meglio.



Per stabilire dove gli italiani
vivono meglio, gli studiosi
hanno esaminato molti aspetti
della vita nelle città.
Questi aspetti sono: il tenore di vita
e il tempo libero delle persone,
gli affari e il lavoro,
i servizi e l’ambiente,
la criminalità, la popolazione.
Il tenore di vita indica
il benessere economico
della popolazione.
Le persone più ricche
hanno un tenore di vita alto;
le persone più povere
hanno un tenore di vita basso.
Il tempo libero riguarda le attività
delle persone quando non lavorano.
Le attività preferite sono:
leggere, andare in palestra,
andare al cinema, andare al teatro,
andare al ristorante.



Gli affari e il lavoro
riguardano l’occupazione
o la disoccupazione delle persone.



I servizi e l’ambiente riguardano
la qualità dei servizi sanitari,
per esempio gli ospedali.
Inoltre riguardano la qualità
dell’aria, dell’acqua
e del mare delle città italiane.
La criminalità riguarda il numero
dei reati denunciati dalle persone,
per esempio i furti delle macchine
o i furti nelle case, le rapine,
gli scippi, eccetera.
La popolazione riguarda i cambiamenti
del numero di persone che abitano
nelle città, il numero di matrimoni e
di divorzi, le persone che nascono
e le persone che muoiono.



Secondo gli studiosi,
Sondrio, in Lombardia, è la città
dove le persone
sono molto contente di vivere.
La città dove le persone
non sono contente di vivere
è Foggia, in Puglia.
Gli studiosi dicono anche
che nel 2002 è migliorata
la qualità della vita delle persone
che vivono a Milano e a Roma.

--- 177 vita_in_casa_2003_1.1.txt ---

Difendiamoci dal raffreddore



Durante i mesi invernali
è molto facile
prendere il raffreddore.
Il raffreddore
è molto contagioso.



Per evitare
di prendere il raffreddore,
dobbiamo ripararci dal freddo:
mettere calze di lana, portare
vestiti e maglioni pesanti,
usare sciarpa, guanti e cappello.
Inoltre possiamo mangiare
la frutta che contiene
la vitamina C: arance,
mandarini, limoni e pompelmi.



Se abbiamo il raffreddore,
possiamo prendere l'aspirina.
È inutile prendere
altre medicine
per curare il raffreddore.
Fa bene rimanere in casa,
mangiare cibi caldi,
bere spremute di arance,
latte caldo e miele.



Quando abbiamo mal di gola,
possiamo fare gargarismi
con acqua calda
e un cucchiaino di sale.

--- 178 vita_in_casa_2003_1.2.txt ---

Tisana contro il raffreddore



Per curare il raffreddore
è utile bere
tisane di menta piperita.



Metto in un pentolino
due bicchieri d'acqua.
Facendo bollire l'acqua,
poi aggiungo due cucchiaini
di menta piperita.



Spengo il fuoco e lascio riposare
l'acqua con la menta per 5 minuti,
poi filtro la tisana con il colino.



Posso bere una tisana al mattino,
a digiuno,
e una alla sera,
prima di andare a letto.

--- 179 vita_in_casa_2003_1.3.txt ---

Il miele



Il miele è una sostanza dolce
prodotta dalle api.
Le api succhiano il nettare
dai fiori, dalle piante
e dai tronchi di alcuni alberi.
Le api trasportano il nettare
negli alveari e trasformano
il nettare in miele.



Il miele è sano e nutriente:
contiene zuccheri, vitamine
e sali minerali.
il miele si digerisce
Più facilmente dello zucchero.
il miele è molto energetico.
Spesso gli atleti mangiano
qualche cucchiaio di miele
prima delle gare
perché il miele
aumenta la resistenza fisica.



Ci sono molti tipi di miele.
Il colore, l'odore e il sapore
di ogni tipo di miele
dipendono dalla pianta
che le api hanno succhiato.
Ogni tipo di miele
cura una malattia.
Ad esempio, il miele di timo,
di eucaliptus e di conifera
sono utili per curare la tosse,
la bronchite e il raffreddore.
Il miele d'arancio e di timo
hanno proprietà calmanti
e si possono usare
per curare l'insonnia.
Il miele di saraceno è utile
per curare l'anemia.



Fino a 200 anni fa
il miele era l'unica sostanza
conosciuta e usata
per rendere dolci i cibi.
Verso il 1700, la gente
cominciò a usare lo zucchero.
Infatti ricavava lo zucchero
da una pianta,
la canna da zucchero.
Lo zucchero costava meno
ed era più dolce del miele.
Per questo ancora oggi
la gente usa molto lo zucchero
e usa di meno il miele.

--- 180 vita_in_casa_2003_1.4.txt ---

Ricette con il miele



Tozzetti al miele

Che cosa serve

- 1 chilo di miele
- 1 chilo di farina bianca
- 2 etti di nocciole spellate
- 2 etti di mandorle spellate
- un pizzico di sale
- se piace, un pizzico di pepe

Che cosa devo fare

Taglio a pezzi nocciole e mandorle.
Sul tavolo pulito, mescolo bene
e lavoro con le mani gli ingredienti
finché il miele ha assorbito
completamente la farina.
Spargo un poco di farina sul tavolo,
stendo la pasta alta un centimetro,
poi la taglio in piccoli pezzi
(rettangoli, quadrati o rombi).
Dispongo i tozzetti su una teglia,
non troppo vicini l'uno all'altro.
Metto in forno caldo per 20 minuti.


Strudel

Che cosa serve

- 1 pacco di pasta sfoglia surgelata
- 6 cucchiai di uvetta
- 6 cucchiai di pinoli
- 6 mele
- 3 cucchiaini di miele
- un limone

Che cosa devo fare

Faccio scongelare la pasta sfoglia.
Metto a bagno l'uvetta per un'ora
in un bicchiere di acqua tiepida.
Lavo, sbuccio e taglio le mele
a pezzetti in una terrina.
Grattugio la buccia del limone.
Aggiungo alle mele l'uvetta
e gli altri ingredienti.
Quando la pasta sfoglia è scongelata,
la stendo col mattarello
finché diventa abbastanza sottile.
Al centro della pasta sfoglia
dispongo l'impasto di mele,
poi arrotolo la pasta sfoglia,
infine la chiudo ai lati e sul bordo
premendo forte con le dita.
Metto in forno caldo per un'ora.

--- 181 sport_2003_1.1.txt ---

Parigi-Dakar



Il 1° gennaio 2003
è iniziata la corsa “Parigi Dakar”.
La corsa dura 19 giorni
ed è lunga 8.500 chilometri.
La corsa è finita il 19 gennaio.



Fabrizio Meoni
era il pilota italiano
favorito nella corsa delle moto.
Miki Biasion era il pilota italiano
favorito nella corsa delle automobili.
Nella corsa delle moto, ha vinto
Il pilota francese Richard Sainct;
Fabrizio Meoni è arrivato al terzo posto.
Nella corsa delle automobili,  ha vinto
il pilota giapponese Hiroshi Masuoka;
Miki Biasion è arrivato
al quindicesimo posto.

--- 182 sport_2003_1.2.txt ---

La corsa "Parigi-Dakar"



Ogni anno molti piloti corrono
nella corsa Parigi-Dakar con camion,
motociclette e automobili.
La Parigi-Dakar è una corsa
che passa per il deserto del Sahara.
Il deserto è una grande regione
arida, cioè senza acqua,
senza piante e senza animali.
Il deserto del Sahara
è il più grande del mondo
e si trova in Africa.



Le persone che partecipano
alla Parigi-Dakar si radunano
in Francia e poi, tutte insieme,
vanno in Africa.



Oltre ai piloti vanno in Africa
moltissime altre persone.
Infatti ci sono meccanici
per riparare le moto e le auto
che si rompono lungo il percorso.
Ci sono medici per i malati.
Ci sono persone che portano
i rifornimenti e persone
che cucinano per i piloti;
ci sono esperti di motociclette
e di automobili e persone
appassionate alla gara;
ci sono fotografi e giornalisti
che seguono e commentano la corsa.



La Parigi-Dakar è una corsa
molto faticosa e pericolosa
perché motociclette
e automobili corrono nel deserto
su piste molto difficili.
A volte i piloti hanno incidenti,
cadono dalle motociclette
oppure si perdono nel deserto.
I piloti devono saper guidare bene
e sapersi orientare nel deserto.
Le motociclette e le automobili
devono essere resistenti
e ben costruite.



Le fabbriche di motociclette
e automobili che vincono la gara
si fanno molta pubblicità
e perciò aumentano le vendite.

--- 183 sport_2003_1.3.txt ---

Il Milan è il Campione d’inverno del 2003



Quest’anno la squadra del Milan
è campione d’inverno del 2003.
Diventa campione d’inverno
la squadra che è prima in classifica
alla fine delle partite giocate
nella prima metà del Campionato.



Nella squadra del Milan
giocano molti campioni:
Filippo Inzaghi, Paolo Maldini,
Rivaldo, Cesar Manuel Rui Costa,
Andriy Shevchenko
e Claudio Sergio Serginho.
Filippo Inzaghi è il capocannoniere
della squadra del Milan.
Il capocannoniere è il giocatore
che segna più gol di tutti.
Rivaldo e Claudio Sergio Serginho
sono brasiliani e hanno vinto
il campionato mondiale del 2002
con la squadra del Brasile.
L’allenatore della squadra del Milan
è Carlo Ancelotti.

--- 184 sport_2003_1.4.txt ---

Valentino Rossi



Valentino Rossi
è un grande campione di motociclismo.
Ha solo 23 anni e ha già vinto
molte corse di motociclismo.
Infatti, Valentino Rossi ha vinto
il campionato mondiale di motociclismo
quattro volte.



Valentino Rossi
è nato il 16 febbraio 1979
a Tavullia, nella Marche.
Il papà di Valentino
si chiama Graziano ed è stato
anche lui un motociclista.



Valentino Rossi è appassionato
di motociclismo da quando era bambino.
Infatti con il padre andava sempre
a vedere le corse di moto.
Ora il padre è il più grande tifoso
di Valentino Rossi.



Per molti anni Valentino Rossi
ha guidato una moto Aprilia.
Aprilia è una marca italiana di moto.
Valentino Rossi ha vinto
tre campionati mondiali
con la moto Aprilia.



Adesso Valentino Rossi
guida una moto Honda. Honda
è una marca giapponese di moto.
Valentino Rossi
ha vinto il campionato mondiale
del 2002 con la sua Honda.



Valentino Rossi è simpatico
e ama molto scherzare.



Valentino Rossi vive a Londra,
in Inghilterra. A Londra,
Valentino Rossi si allena
per il prossimo campionato mondiale.
Il prossimo campionato mondiale
comincerà il 23 marzo 2003
a Welkom in Sudafrica.

--- 185 cultura_2003_1.1.txt ---

L’Auditorium di Roma



Dal mese di dicembre 2002
Roma ha un centro per la musica
che si chiama l’Auditorium.
Auditorium è una parola
di origine latina che significa
“sala per ascoltare concerti”.
I concerti possono essere
di musica classica
o di musica leggera.



I lavori per la costruzione
dell’Auditorium di Roma
sono iniziati nel 1997.
L’architetto che ha progettato
l’Auditorium è Renzo Piano.



L’Auditorium si trova a Roma
nel quartiere Flaminio,
tra il quartiere Parioli
e il villaggio Olimpico.
L’Auditorium ha tre grandi sale
e un teatro all’aperto.
Nelle sale potremo ascoltare
opere liriche, musica da camera,
sinfonie e cori. Potremo vedere
anche spettacoli teatrali
e cinematografici e balletti.
La sala più grande può contenere
duemila e 700 spettatori.



Al centro dell’Auditorium,
in mezzo al parco, c’è uno spazio
che è dedicato alle mostre,
alle conferenze e ai dibattiti.
Ci sono anche  un ristorante
e un guardaroba.



L’Auditorium di Roma
è il più grande d’Europa
ed è la nuova sede
dell’Accademia Nazionale
di Santa Cecilia. L’Accademia
è la scuola dove studiano
i grandi musicisti del futuro.
Una delle tre sale dell’Auditorium
è usata solo per i concerti
dell’orchestra dell’Accademia.



Gli architetti e gli operai
che lavoravano alla costruzione
dell’Auditorium, hanno trovato i resti
di un’antica villa romana
del sesto secolo avanti Cristo.
Ora le rovine della villa romana
sono esposte in un museo
dell’Auditorium. In questo museo
c’è anche una mostra
di strumenti musicali antichi.

--- 186 cultura_2003_1.2.txt ---

Chi è Renzo Piano?



Renzo Piano
è un architetto italiano
famoso in tutto il mondo.



Renzo Piano è nato a Genova
il 14 settembre 1937 da una famiglia
di costruttori. Renzo Piano
ha studiato alla scuola di architettura
dell’Istituto Politecnico
di Milano.



Renzo Piano ha progettato
e realizzato opere, costruzioni,
musei e palazzi in tutto il mondo.
Tra i suoi progetti più importanti
ci sono lo stadio S. Nicola di Bari
(1987), l’aeroporto di Osaka
in Giappone (1988), il Museo
della Scienza e della Tecnica
ad Amsterdam in Olanda (1992).
Renzo Piano ha lavorato a Parigi
con l’architetto inglese Peter Rice.
Insieme a Rice ha progettato
e realizzato il famoso museo
di arte moderna e contemporanea
chiamato Georges Pompidou
dal nome del vecchio Presidente
della Repubblica francese



Molte mostre in grandi città
dell’Europa e degli Stati Uniti
d’America, in Giappone e in Australia
illustrano il suo lavoro.
Renzo Piano ha anche vinto
molti premi in Italia e all’estero.
Dal 1994 Renzo Piano è
ambasciatore dell’Unesco
per l’architettura.
L’Unesco è l’Organizzazione
delle Nazioni Unite per l’istruzione.
la scienza e la cultura.



Renzo Piano sta costruendo la chiesa
di Padre Pio a S. Giovanni Rotondo,
in provincia di Foggia, l’Auditorium
di Parma, gli uffici Hermes a Tokyo
in Giappone, la nuova sede
del quotidiano “IlSole24ore”
a Milano.

--- 187 notizie_estero_2003_1.1.txt ---

Lula da Silva
è il nuovo Presidente del Brasile



Dal primo gennaio del 2003
Lula da Silva
è il nuovo Presidente del Brasile.
Il vero nome di Lula da Silva
è Luiz Ignacio da Silva.
I cittadini brasiliani
hanno eletto Presidente
Lula da Silva il 27 ottobre 2002.



Nelle elezioni per scegliere
il Presidente del Brasile
Lula da Silva era il candidato
del Partito dei lavoratori,
un partito di sinistra.
José Serra era il candidato
del Partito Socialdemocratico,
un partito di centro-destra.
Lula da Silva ha vinto le elezioni
perché ha avuto
molti più voti di José Serra.
Lula da Silva è il primo
Presidente socialista del Brasile



Prima di Lula da Silva
i brasiliani hanno avuto per 8 anni
un Presidente di centro-destra,
Fernando Enrique Cardoso.
Cardoso non è riuscito a risolvere
molti problemi del Brasile.
Per esempio non è riuscito
a far diminuire il numero
delle persone molto povere
e senza lavoro.
Inoltre Cardoso
ha chiesto in prestito molto denaro
ai Paesi ricchi e industrializzati.
Perciò oggi il Brasile ha molti debiti
con i Paesi ricchi e industrializzati.



Lula da Silva ha detto
che vuole lavorare
per migliorare le condizioni
economiche e sociali dei brasiliani.
Ha detto che innanzitutto vuole
far diminuire il numero di persone
molto povere e che non hanno da mangiare.
Inoltre Lula da Silva
ha detto che vuole lavorare
con i rappresentanti
degli altri partiti politici,
con i rappresentanti dei sindacati
e con i capi delle aziende
e delle industrie.
Per questo motivo,
durante le elezioni di ottobre,
anche molti capi di aziende
e industrie brasiliane
hanno sostenuto Lula da Silva.

--- 188 notizie_estero_2003_1.2.txt ---

Chi è Lula da Silva



Lula da Silva ha 57 anni
ed è il capo
del Partito dei lavoratori,
un partito socialista, cioè di sinistra.
Lula da Silva
si occupa di politica da molti anni.
Da giovane ha fatto l’operaio
e nel 1975 è diventato il capo
del sindacato degli operai brasiliani.
Nel 1980 ha fondato
il Partito dei lavoratori
per difendere i diritti
di tutti i lavoratori brasiliani.
Lula da Silva
si era presentato alle elezioni
per diventare Presidente del Brasile
anche nel 1989, nel 1994 e nel 1998,
ma è stato eletto.

--- 189 notizie_estero_2003_1.3.txt ---

Il Brasile



Il Brasile è uno stato
dell’America Latina.
La capitale del Brasile è Brasilia.
Il Brasile è un paese ricco
di materie prime e risorse naturali,
come foreste, petrolio, legno
e minerali preziosi.
In Brasile poche persone sono
molto ricche perché possiedono
la maggior parte delle terre
e sfruttano le risorse naturali.
La maggior parte
degli abitanti del Brasile
è molto povera.
Molte persone non lavorano
e non hanno da mangiare.
Le persone che lavorano
sono soprattutto operai e contadini
e guadagnano pochissimo.
Molti bambini e bambine brasiliani
vivono abbandonati per le strade
e non vanno a scuola.
In Brasile, ogni anno molti bambini
muoiono di fame.



Dal 1964 al 1985 in Brasile
c’è stata una dittatura militare.
In questo periodo sono stati
Presidenti del Brasile 5 generali.
I generali che hanno governato
il Brasile fino al 1985 hanno fatto
molte leggi che limitavano
la libertà delle persone.
Nel 1984 gli abitanti del Brasile
hanno fatto molte manifestazioni
e hanno chiesto di poter eleggere
liberamente un nuovo Presidente.
Nel 1985 il governo militare
ha permesso ai cittadini brasiliani
di votare per eleggere il Presidente.
I brasiliani hanno eletto
Tancredo de Almeida Neves,
un candidato di centro-sinistra.



Dal 1985 in poi i cittadini brasiliani
hanno sempre votato liberamente
per scegliere il Presidente del Brasile.
Dal 1985 ad oggi,
i Presidenti del Brasile
hanno lavorato per fare
nuove leggi e per risolvere
i problemi del Paese.

--- 190 notizie_italia_2003_1.1.txt ---

La legge finanziaria per il 2003



Alla fine di dicembre 2002
i senatori e i deputati
del Parlamento italiano
hanno approvato la legge finanziaria
per l’anno 2003.
La legge finanziaria è la legge
che regola il bilancio annuale dello stato.
Il bilancio dello stato è il conto
delle entrate e delle uscite.
Le  entrate sono i soldi pagati dai cittadini
allo Stato, per esempio le tasse.
Le uscite sono i soldi spesi per far funzionare
i vari servizi dello stato, per esempio le scuole,
gli ospedali, i mezzi pubblici eccetera.

--- 191 notizie_italia_2003_1.2.txt ---

Le nuove regole per le medicine



La legge finanziaria
per l’anno 2003
contiene alcuni provvedimenti
per risparmiare soldi
sulle spese sostenute dallo Stato
per il Servizio sanitario nazionale.



Perciò il Ministro della salute
del governo italiano,
Girolamo Sirchia,
ha stabilito nuove regole
per la vendita delle medicine.



Il Ministro ha deciso che i cittadini
possono avere gratis le medicine
inserite nell’elenco stabilito
dal Servizio sanitario nazionale.
Se i cittadini vogliono usare
le medicine che non sono inserite
nell’elenco, le devono pagare.
Il Ministro della salute ha aumentato
il numero delle medicine
presenti nell’elenco e ha inserito
le medicine necessarie
per le malattie gravi.
Inoltre il ministro ha stabilito
i prezzi delle medicine
d’accordo con le aziende
che producono le medicine.
In questo modo, secondo il Ministro,
i prezzi saranno più bassi
e le categorie più deboli dei cittadini,
gli anziani, i disabili, i bambini
spenderanno meno soldi per le medicine.



In Italia,
alcune norme sul servizio sanitario
sono diverse da regione a regione.
I rappresentanti delle varie regioni
possono decidere
se i loro cittadini devono pagare
il ticket oppure no.
Il ticket è la somma
che i cittadini pagano
quando vanno a comprare le medicine.
Solo le persone invalide, cioè
le persone che non possono lavorare
a causa di una grave malattia
o di un incidente,
non devono pagare il ticket.
Il costo del ticket
è diverso in ogni regione.

--- 192 notizie_italia_2003_1.3.txt ---

Il condono fiscale



Per aumentare le entrate dello Stato,
nella legge finanziaria per il 2003,
i ministri del governo italiano
hanno previsto il condono fiscale.
Il condono fiscale è un provvedimento
che riguarda gli evasori fiscali.
Gli evasori fiscali sono le persone
che dichiarano un reddito minore
rispetto al reddito reale
per pagare meno tasse allo Stato.



Ogni anno i cittadini
che hanno un reddito,
cioè guadagnano dei soldi,
fanno la dichiarazione dei redditi:
dichiarano cioè allo stato
quanti soldi hanno guadagnato
nell’anno precedente. I cittadini
pagano le tasse in base al reddito
che hanno dichiarato. I cittadini
che hanno i redditi più alti
pagano più tasse.



Gli evasori fiscali
commettono un reato
perché non rispettano
l’obbligo di pagare le tasse
in base al loro reddito reale.
Con il condono fiscale
gli evasori fiscali
possono mettersi in regola
con lo stato per gli anni 1997,
1998, 1999, 2000 e 2001.
Infatti gli evasori possono decidere
di pagare una somma di denaro
in aggiunta alle tasse già pagate.
Così gli evasori
ottengono il condono fiscale,
cioè evitano le multe previste
per le false dichiarazioni dei redditi.
Gli evasori fiscali devono pagare
la somma dovuta per il condono
entro il 16 aprile 2003,
in banca o negli uffici postali
o attraverso Internet.

--- 193 notizie_italia_2003_1.4.txt ---

Gli italiani preferiscono i cibi tradizionali



Negli ultimi anni, gli italiani
preferiscono i cibi tradizionali,
come la pasta al sugo,
i legumi eccetera.
Nei ristoranti le persone
preferiscono cibi tradizionali
ai cibi cucinati
con ricette straniere o moderne.
Adesso molti italiani comprano
alimenti e cibi tradizionali.
Per questo motivo
gli agricoltori italiani
hanno cominciato di nuovo
a produrre alimenti tradizionali.



Gli alimenti tradizionali
sono poco diffusi,
perché è difficile trovare
gli ingredienti naturali.
Inoltre pochi artigiani, come
per esempio i fornai e i pasticceri,
sanno lavorare come lavoravano
gli artigiani di una volta.



Perciò i prodotti tradizionali
non si trovano facilmente e costano
molto di più dei prodotti industriali.
I prodotti industriali
sono molto diffusi, ma spesso sono
meno buoni dei prodotti tradizionali.



Negli ultimi anni, gli italiani
hanno cominciato a stare attenti
alla loro  salute.
Perciò  preferiscono spendere di più
e mangiare cibi
che fanno bene alla salute.
L’attenzione dei consumatori ai cibi
ha spinto molti agricoltori
a seguire le regole tradizionali,
per esempio nella produzione del vino
e dell’olio, della frutta e degli ortaggi.
Gli agricoltori adesso usano
sostanze naturali per lavorare
e coltivare la terra. Non usano
macchinari industriali e
seguono procedimenti artigianali.
Preferiscono una produzione ridotta
ma di buona qualità
rispetto a una produzione abbondante
ma di scarsa qualità.



Adesso chi vuole può comprare
cibi tradizionali di ottima qualità,
tipici di varie regioni d’Italia:
per esempio il pane di Altamura
tipico della Puglia;
il salame di Mantova,
tipico della Lombardia;
le lenticchie di Ustica,
tipiche della Sicilia.
I produttori dei cibi tipici
investono molti soldi
per produrre cibi tradizionali.
Però guadagnano bene
perché la vendita di questi prodotti
è molto aumentata negli ultimi anni.
Infatti oggi il piacere
di mangiare cibi sani e genuini
è più diffuso di qualche anno fa.
-------------------------

--- 194 notizie_italia_2003_1.5.txt ---

“Telefood”



Telefood è un’iniziativa della FAO,
cioè dell’Organizzazione
delle Nazioni Unite
per l’Alimentazione e l’Agricoltura.
Ogni anno la FAO organizza
una campagna pubblicitaria sul cibo
che si chiama Telefood
ed è trasmessa in tutto il mondo
attraverso la televisione e Internet.
Telefood è una parola formata
da tele e food . Tele deriva dal greco
e significa “lontano”;
food è una parola inglese
e significa “cibo”.



Con la campagna pubblicitaria
Telefood la FAO raccoglie soldi
per finanziare progetti adatti
a migliorare la produzione agricola
nei Paesi poveri. Telefood serve
per aiutare le persone povere
che hanno fame a produrre più cibo
per le famiglie bisognose del paese.
Le donne e i bambini sono le persone
che hanno più bisogno di aiuto.
Con i progetti Telefood, la FAO
non regala cibo alle persone povere, ma
regala i mezzi per produrre più cibo.
Così le persone povere imparano
a provvedere alle loro necessità
e così hanno meno bisogno
degli aiuti dei paesi ricchi.
Con i soldi dei progetti Telefood
i contadini dei paesi poveri
possono comprare gli attrezzi
e i semi e aumentare la produzione
dei prodotti agricoli.



Per raccogliere i soldi
necessari per i progetti Telefood,
la FAO organizza concerti, spettacoli,
trasmissioni televisive
e manifestazioni sportive
con personaggi molto famosi.
Anche noi possiamo contribuire
alla raccolta dei soldi per Telefood:
basta fare la spesa nei supermercati
che partecipano ai progetti Telefood.

--- 195 notizie_italia_2003_1.6.txt ---

Molti bambini italiani sono grassi



Secondo alcuni studiosi,
negli ultimi anni
molti bambini italiani
sono diventati più grassi
dei bambini di alcuni anni fa.
I bambini diventano più grassi
perché molti genitori
non stanno attenti
alle abitudini alimentari dei figli.



Spesso i bambini
vedono in televisione
la pubblicità di cibi
che li attirano molto:
merendine, gelati, patatine fritte.
Poi continuano a vedere
le stesse immagini della pubblicità
sui cartelloni per le strade,
sugli autobus, al cinema.
Così i bambini si convincono che i cibi
della pubblicità sono i migliori
e pretendono dalle mamme
solo i cibi presenti nella pubblicità.
Le mamme sono troppo occupate
o troppo stanche per preparare
cibi e merende fatte in casa,
come ciambelloni, biscotti,
crostate, eccetera.
Le mamme fanno prima a comprare
le merendine preferite dai figli
che sono già pronte.



Però le merendine contribuiscono
a far ingrassare i bambini
perché sono ricche di zuccheri,
grassi e sostanze artificiali.
I bambini grassi
hanno spesso problemi di salute.

--- 196 spettacoli_2003_1.1.txt ---

"Elling"



Il 22 novembre 2002
è uscito il film norvegese Elling .



Il film Elling racconta la storia
di due uomini soli: di Elling
e del suo amico Kjell.



Elling ha seri problemi emotivi,
cioè di relazione e di comportamento.
Elling è vissuto per 40 anni
solo con la madre.
Un giorno la madre di Elling muore
ed Elling rimane completamente solo.
Elling deve andare a vivere
in un ospedale psichiatrico,
cioè in un ospedale
per persone con disturbi mentali,
dove qualcuno
può prendersi cura di lui.



Nell'ospedale psichiatrico
Elling incontra Kjell.
Kjell è il compagno di stanza
di Elling. Così Elling e Kjell
diventano amici.



Dopo due anni, i medici decidono
che Elling e Kjell  possono uscire
dall’ospedale psichiatrico e
andare a vivere in una casa in città.



Per un po' di tempo
un assistente sociale,
che si chiama Frank,
aiuta Elling e Kjell
a imparare a vivere
fuori dell'ospedale psichiatrico.



All’inizio, per Elling e Kjell
è molto difficile vivere da soli,
senza le persone
che si prendevano cura di loro.



Nella nuova casa in città,
Elling e Kjell
devono imparare a fare
molte cose
che sembrano semplici.
Per esempio, per Elling è Kjell
rispondere al telefono,
andare a fare la spesa, cucinare,
andare qualche volta al ristorante
non è semplice.



Dopo un po' di tempo
Elling diventa amico
di un poeta norvegese
e Kjell diventa amico
di una donna incinta,
cioè che aspetta un bambino.



Elling e Kjell
imparano a mostrare a tutti
le loro qualità
e a farsi conoscere:
Elling scrive poesie,
Kjell ripara le automobili.



Se volete sapere
come Elling e Kjell
superano le loro difficoltà
e imparano a vivere da soli,
andate al cinema
a vedere il film Elling.

--- 197 spettacoli_2003_1.2.txt ---

È uscito il nuovo disco di Vasco Rossi



Nel mese di novembre 2002
è uscito il nuovo disco
di Vasco Rossi.
Il titolo del nuovo disco
di Vasco Rossi è Tracks.
Tracks è una parola inglese
che significa “tracce”.



Vasco Rossi è nato
a Zocca, vicino Modena,
il 7 febbraio 1952.
Il primo disco di Vasco Rossi
è uscito nel 1978.
Il primo di Vasco Rossi
si chiama
Ma cosa vuoi che sia una canzone.



Tra i dischi più importanti
di Vasco Rossi ricordiamo:
Siamo solo noi (1981),
Vado al massimo (1982),
Bollicine (1983),
Va bene va bene così (1984),
Cosa succede in città (1985),
C'è chi dice no (1987),
Liberi liberi (1989),
Gli spari sopra (1993),
Nessun pericolo per te (1996).
Stupido Hotel (2001).



Nel nuovo disco Tracks
Vasco Rossi ha messo
tutte le sue canzoni
più belle e famose.
Alcuni titoli delle canzoni
del nuovo disco
di Vasco Rossi sono:
Albachiara, …Stupendo,
Mi si escludeva, Vivere,
Quanti anni hai, Sally,
Una canzone per te, Siamo soli.



Nel suo nuovo disco
Vasco Rossi canta
anche una famosa canzone
di Francesco De Gregori.
Il titolo della canzone
di De Gregori è Generale.

--- 198 prima_pagina_2003_6.1.txt ---

19 italiani sono morti in Iraq



Il 12 novembre a Nassirya,
una città dell’Iraq,
i terroristi iracheni
hanno fatto un attentato gravissimo.
Parliamo degli attentati in Iraq
nelle “Notizie dall’estero”
di questo numero di dueparole.
A Nassirya i terroristi
hanno fatto esplodere
un camion e un’automobile
carichi di esplosivo contro la sede
dei carabinieri italiani.
Nell’attentato sono morte
19 persone italiane.
La maggior parte di queste persone
erano carabinieri.
I carabinieri erano in Iraq da 4 mesi
per aiutare i cittadini iracheni.
Il 18 novembre, a Roma,
nella Basilica di San Paolo,
c’è stato il funerale di Stato
delle persone morte a Nassirya.
Al funerale hanno partecipato
moltissime persone.
Il Presidente della Repubblica,
Carlo Azeglio Ciampi ha dichiarato
il 18 novembre
giornata di lutto nazionale.

--- 199 vita_in_casa_2003_6.1.txt ---

Raccogliamo e separiamo i rifiuti



Se andiamo in vacanza,
o a fare una gita,
ci fa piacere trovare le spiagge,
i prati e i boschi puliti,
senza rifiuti lasciati qua e là.
Anche noi possiamo collaborare
a tenere pulito
l'ambiente naturale.
Usiamo, dove ci sono, gli spazi
attrezzati per mangiare
all'aria aperta. Buttiamo poi
i rifiuti nei cestini.
Se non troviamo
i cestini per i rifiuti,
mettiamo i rifiuti
in un sacchetto
e portiamoli via con noi.



Alcuni rifiuti,
come la carta, il vetro,
le lattine delle bibite,
si possono riciclare,
cioè possono servire
per fabbricare nuova carta,
nuovo vetro eccetera.
Altri rifiuti,
come le pile scariche
e le medicine scadute,
devono essere
raccolte a parte,
perché sono nocivi
per l'ambiente naturale.



Imparare a separare i rifiuti
all'inizio ci costerà
un po' di fatica e di attenzione.
Presto però ci abitueremo
a portare i diversi rifiuti
nei diversi cassonetti
che troviamo per la strada.

--- 200 vita_in_casa_2003_6.2.txt ---

I funghi



I funghi crescono nei boschi
alla fine dell'estate e in autunno,
dopo le giornate di pioggia.
Alcuni funghi sono buoni da mangiare,
altri invece sono velenosi.
I funghi più conosciuti sono
i porcini, gli ovoli, i chiodini,
i galletti e le mazze da tamburo.



Quando andiamo nei boschi
a cercare i funghi, portiamo
un cestino di vimini con noi.
Mettiamo i funghi nel cestino,
così potranno conservarsi meglio.
Facciamo controllare i funghi
dal vigile sanitario comunale,
all'ufficio d'igiene
della nostra città.
Il vigile sanitario ci dirà
quali sono i funghi buoni.



Ci sono anche i funghi coltivati.
Possiamo comperarli tutto l'anno
dal fruttivendolo o nei supermercati.

--- 201 vita_in_casa_2003_6.3.txt ---

Ricette con i funghi(per 4 persone)



Funghi in padella

Che cosa serve

- un chilo di funghi di bosco oppure
mezzo chilo di funghi coltivati
- uno spicchio d'aglio
- 3 cucchiai di olio extravergine
- una manciata di prezzemolo
- sale fino
- pepe

Che cosa devo fare

Con uno spazzolino morbido
pulisco bene i funghi dalla terra,
poi li lavo sotto l'acqua corrente.
Taglio i funghi a pezzetti piccoli.
Sbuccio lo spicchio d'aglio, lo lavo,
lo schiaccio un po' con la forchetta
e lo metto con l'olio in una padella.
Metto la padella sul fornello acceso.
Quando l'aglio comincia a colorirsi,
aggiungo i funghi e mescolo
con un cucchiaio di legno. Poi trito
il prezzemolo e lo spargo sui funghi.
Aggiungo sale e pepe. Mescolo ancora.
Abbasso la fiamma e lascio cuocere
fino a quando si asciuga l'acqua
buttata fuori dai funghi.


Tagliatelle con i funghi

Che cosa serve

- sale grosso
- un pacco di tagliatelle all'uovo
- mezz'etto di burro
- una tazza di parmigiano grattato
- i funghi in padella
della ricetta precedente

Che cosa devo fare

Metto sul fuoco una pentola d'acqua.
Quando l'acqua bolle, butto
una manciata di sale e le tagliatelle.
Faccio cuocere per cinque minuti, poi
scolo le tagliatelle e le condisco
con il burro, il parmigiano
e i funghi in padella.
Mescolo bene e porto in tavola.

--- 202 sport_2003_6.1.txt ---

Schumacher è il campione del mondo
di Formula 1



Il pilota Michael Schumacher,
ha vinto il Campionato del mondo
di Formula 1 dell’anno 2003,
con la macchina della squadra Ferrari.



Da circa 10 anni,
Michael Schumacher
è il pilota più bravo
nelle gare di Formula 1.
Infatti Schumacher ha già vinto
il Campionato del mondo
nel 1994 e nel 1995,
con la macchina inglese
della squadra Benetton-Ford.
Poi, nel 2000, nel 2001 e nel 2002,
ha vinto con la macchina italiana
della squadra Ferrari.
Quindi, quest’anno, Schumacher
ha vinto per la sesta volta
il campionato mondiale.



Quest’anno, i piloti
hanno corso l’ultima gara
del campionato del mondo
il 19 ottobre 2003,
a Suzuka, in Giappone.
Michael Schumacher
ha detto che la gara
è stata molto difficile:
infatti ha avuto 2 incidenti.



Perciò Schumacher ha avuto paura
di non riuscire a finire la gara
e quindi di non avere
i punti necessari
per vincere il campionato.
Poi, invece Schumacher
è riuscito a finire la gara
e a raggiungere 93 punti.
Perciò Schumacher ha vinto
il Campionato del mondo del 2003.
Il pilota finlandese
Kimi Raikkonen
è arrivato secondo
con 91 punti.
Il pilota colombiano
Juan Pablo Montoya
è arrivato terzo
con 82 punti.



Michael Schumacher
è nato in Germania nel 1969.
Schumacher ha 34 anni,
è sposato e ha due figli.
Schumacher è lo sportivo
più ricco del mondo,
perché guadagna più soldi
degli altri campioni
famosi nei vari sport.
Infatti Schumacher guadagna
circa 63 milioni di euro l’anno.

--- 203 sport_2003_6.2.txt ---

Valentino Rossi è un grande motociclista



Il pilota Valentino Rossi
ha vinto il Campionato
del mondo di motociclismo,
dell’anno 2003.



Valentino Rossi ha 24 anni
ed è un grandissimo campione.
Infatti, Valentino ha vinto
per la prima volta
il Campionato del mondo a 17 anni.
Inoltre, Valentino ha vinto
il Campionato del mondo
in tutte le categorie. Infatti,
nel 1997, a 17 anni, Valentino
ha corso le gare del Campionato
con una moto Aprilia 125
e ha vinto il Campionato del mondo.
Poi, nel 1999, Valentino ha corso
le gare con una moto Aprilia 250
e ha vinto di nuovo
il Campionato del mondo.
Quest’anno, Valentino
ha corso le gare
con una moto Honda 500
e ha vinto un’altra volta
il Campionato del mondo.



Nel prossimo campionato
del mondo, Valentino Rossi
ha detto che lascerà
la squadra dell’Honda
e che correrà con un’altra moto.
I tifosi di Valentino Rossi
sono sicuri che Valentino
può vincere
il Campionato mondiale.

--- 204 cultura_2003_6.1.txt ---

Una Mostra
su Duccio da Buoninsegna



A Siena, dal 4 ottobre 2003
fino all’11 gennaio 2004,
c'è una mostra
su Duccio da Buoninsegna.



La mostra si svolge
in due luoghi diversi di Siena:
nello Spedale
di  Santa Maria della Scala
e al Museo dell'Opera del Duomo.



La mostra presenta il restauro
della grande vetrata che si trova
nel Duomo di Siena.
La vetrata è stata progettata nel 1287
da Duccio da Buoninsegna.



La mostra presenta anche
molte altre opere di Duccio
e opere di altri pittori
del Duecento e del Trecento.
Ci sono dipinti, sculture
oggetti d’oro eccetera.



Una parte della mostra è dedicata
ai pittori che hanno lavorato a Siena
prima di Duccio.
L’opera più importante di questa
parte è un dipinto su legno intitolato
 Cristo e la Vergine in trono .
Questo dipinto era conservato
nel convento delle suore Clarisse
di Siena e nessuno poteva vederlo.
Ora la mostra di Siena
permette a chi vuole di vederlo.



Duccio da Buoninsegna
ha influenzato molti artisti
con il suo stile.
Un’altra parte della mostra
è dedicata agli artisti
influenzati da Duccio.
Ci sono opere di pittori
del Duecento come Ugolino di Nerio
e Segna di Buonaventura.
Ci sono anche opere di grandi pittori
del Trecento come Simone Martini
e i fratelli Ambrogio Lorenzetti
e Pietro Lorenzetti.



Nel Museo dell’Opera del Duomo
è conservata una delle opere
più famose di Duccio: la Maestà
dipinta tra il 1308 e il 1311.
Insieme alla mostra ci sono state
molte iniziative dedicate a Duccio
da Buoninsegna. Le Poste Italiane
hanno stampato un francobollo
con l’immagine di un’opera di Duccio.

--- 205 cultura_2003_6.2.txt ---

Chi era
Duccio da Buoninsegna ?



Duccio da Buoninsegna
è stato un grande artista, maestro
della scuola di pittura di Siena.
Non sappiamo la data precisa
della nascita di Duccio.
Sappiamo però che è nato
dopo la metà del Duecento.
Il padre di Duccio
si chiamava Buoninsegna.
Duccio è morto nell'estate
del 1319.



Una delle opere più importanti
di Duccio è la Madonna Rucellai,
conservata a Firenze,
nel museo degli Uffizi.
La Madonna Rucellai
è un grande dipinto su legno
che rappresenta la Madonna
seduta su un trono
con il Gesu Bambino in braccio.



Un altro dipinto famoso è la Maestà
esposta a Siena
nel Museo dell’Opera del Duomo.
Nei suoi dipinti Duccio è influenzato
dallo stile di Cimabue,
un altro grande pittore del Duecento.


Informazioni sulla Mostra

Titolo della Mostra : Duccio. Alle origini
della pittura senese

Luogo della Mostra : Siena,
Spedale Santa Maria della Scala
e Museo dell'Opera

Durata della Mostra : dal 4 ottobre 2003
all’11 gennaio 2004

Orario : tutti giorni dalle  9,00 alle 19,30,
venerdì e sabato dalle 9,00 alle 22,00.

Costo dei biglietti : biglietto intero € 10,00,
biglietto ridotto € 8,50.

--- 206 notizie_estero_2003_6.1.txt ---

Cosa succede in Iraq



Dal mese di agosto, in Iraq,
i terroristi iracheni
hanno fatto molti attentati.
Per esempio, a Bagdad,
la capitale dell’Iraq, i terroristi
hanno fatto attentati gravissimi.
Il 19 agosto hanno fatto esplodere
un camion carico di esplosivo
contro la sede dell’ONU,
Organizzazione delle Nazioni Unite.
Il 27 ottobre hanno fatto esplodere
un’automobile carica di esplosivo
di fronte agli uffici
della Croce Rossa Internazionale.
La Croce Rossa internazionale
è un’organizzazione di persone
che aiutano e curano
le persone malate e ferite
in tutto il mondo.
Il 4 novembre i terroristi
hanno lanciato alcuni razzi
contro la sede dei rappresentanti
del governo americano.



Fino a oggi,
a causa degli attentati
molte persone sono morte
e moltissime persone
sono rimaste ferite.



I terroristi iracheni
fanno attentati
perché sono contrari
alla presenza in Iraq
dei soldati stranieri
e dei rappresentanti
di organizzazioni straniere.
I soldati e i rappresentanti
di organizzazioni
di molti Paesi del mondo
sono in Iraq da quando è cominciata
la guerra, nel mese di marzo.
Durante la guerra,
i soldati americani
e i soldati inglesi hanno sconfitto
i soldati dell’esercito
di Saddam Hussein,
il Presidente dell’Iraq,
e hanno conquistato il Paese.
Abbiamo parlato
della guerra contro l’ Iraq
nel numero di aprile
e nel numero di maggio di dueparole.
Dopo la guerra, i soldati
e i rappresentanti
di molte organizzazioni straniere
sono rimasti in Iraq per aiutare
gli iracheni
a formare un nuovo governo.

--- 207 notizie_estero_2003_6.2.txt ---

La distruzione delle foreste
in Amazzonia



Nel mese di novembre Greenpeace
ha presentato un rapporto
sulla distruzione delle foreste
in Amazzonia. Greenpeace
è un’associazione internazionale
fondata nel 1971.
Le persone che fanno parte
di questa associazione
vogliono difendere l’ambiente.



L’Amazzonia
è una grandissima regione
dell’America latina.
La parte più grande
dell’Amazzonia è in Brasile.
In Amazzonia ci sono molte foreste.
Da molto tempo
società sudamericane e straniere
hanno cominciato a cacciare via
le persone che abitano nella foresta
e a tagliare gli alberi
per ricavare legno. Queste società
tagliano il legno della foresta
senza l’autorizzazione
del governo brasiliano.
Le foreste
sono molto importanti per l’uomo
perché producono l’ossigeno
che ci serve per respirare e per vivere.
Se la foresta dell’Amazzonia
viene distrutta, l’aria e il clima
possono cambiare in tutto il mondo.
Grenpeace e altre associazioni
di tutto il mondo protestano
contro la distruzione delle foreste
dell’Amazzonia.

--- 208 notizie_italia_2003_6.1.txt ---

Gli immigrati clandestini



Negli ultimi mesi molti stranieri
entrano in Italia come clandestini,
cioè in modo illegale.



Per entrare in Italia in modo legale,
gli stranieri devono presentare
il passaporto, cioè il documento
che certifica la loro identità,
ai poliziotti italiani
che stanno alle frontiere.
Alcuni stranieri devono avere
sul passaporto il permesso
d’ingresso in Italia.



Gli stranieri extracomunitari
che vengono da paesi molto poveri,
esterni all’Unione Europea,
per cercare lavoro in Italia
devono avere anche
il permesso di soggiorno.
Possono avere questo permesso
gli stranieri che hanno già trovato
un lavoro fisso in Italia.



Invece i clandestini entrano in Italia
senza il controllo dei poliziotti
e senza permesso.
Infatti, i clandestini entrano
di nascosto nel territorio italiano,
violano la legge,
e vivono in Italia illegalmente.



Per entrare in Italia illegalmente,
i clandestini pagano molti soldi
alle persone che li portano.
I loro viaggi sono molto pericolosi.
Molti clandestini
partono dalle coste dell’Africa,
attraversano il mare Mediterraneo
e arrivano in Sicilia
o in altre isole vicine alla Sicilia.
Viaggiano su navi molto vecchie
e rovinate, o su barche piccole
non attrezzate per viaggi lunghi.
Spesso le navi o le barche
si rompono e affondano;
i clandestini naufragano,
cioè cadono a mare e muoiono.
Oppure i clandestini soffrono molto
per altre ragioni: sulla barche
ci sono troppe persone,
non c’è né cibo né acqua.
Il viaggio è lungo e difficile,
fa freddo, i marinai non sono esperti.
Così vicino alle coste italiane
spesso arrivano barche
piene di clandestini
in pessime condizioni di salute.
Spesso i poliziotti italiani
salvano i clandestini dalla morte,
li curano, li accolgono
in centri speciali e, spesso,
li rimandano nei loro paesi.

--- 209 notizie_italia_2003_6.2.txt ---

Perché tante persone
emigrano dal loro paese?



La maggior parte degli stranieri
immigrati in Italia provengono
dai paesi del Terzo
e del Quarto Mondo, cioè dai Paesi
più poveri del mondo.
In questi paesi ci sono
problemi economici molto gravi.
e le condizioni di vita
sono molto difficili. Le persone
che vivono in questi paesi
sono molto povere,
non riescono a trovare lavoro,
soffrono la fame e la sete,
si ammalano facilmente
di gravi malattie.
Spesso nei paesi più poveri
c’è la guerra o non c’è la libertà.



Per cercare di migliorare
le loro condizioni di vita
molte persone decidono di emigrare
cioè di lasciare il loro paese.
Queste persone sperano
di trovare un lavoro
e condizioni di vita migliori
nei paesi più ricchi. Per esempio,
i paesi più ricchi sono
i paesi dell’Unione Europea,
gli Stati Uniti, il Canada.
Per andare a vivere
nei paesi più ricchi, gli immigrati
sono disposti ad affrontare
molti sacrifici e molti rischi.

--- 210 notizie_italia_2003_6.3.txt ---

La riforma del mercato del lavoro



Negli ultimi mesi il Ministro
del Lavoro e delle Politiche sociali,
Roberto Maroni,
ha fatto una legge che modifica
il mercato del lavoro.



Il mercato del lavoro
è l’insieme delle norme
che regolano i rapporti
tra datori di lavoro e lavoratori.



Anzitutto, questa legge modifica
i contratti di lavoro,
cioè gli accordi
tra datori di lavoro e lavoratori.



Inoltre la legge modifica le norme
sugli uffici di collocamento, cioè
sugli uffici che mettono in contatto
datori di lavoro e lavoratori.



Infine la legge stabilisce regole
per aiutare le persone senza lavoro
a fare esperienze di lavoro o
corsi per apprendere nuove abilità.



Secondo il Ministro, la legge vuole
raggiungere questi obiettivi:

- aumentare la possibilità
di trovare un lavoro
per le persone senza lavoro;

- aumentare il numero
delle persone che lavorano
con contratti di breve periodo;

- aumentare il numero
delle donne che lavorano.



Secondo il Ministro, questa legge
farà anche aumentare il numero
dei lavoratori regolari e diminuire
il numero delle persone
che lavorano in nero,
cioè senza contratto e senza garanzie.
Secondo il sindacato,
cioè l’organizzazione che difende
i diritti dei lavoratori,
questa legge farà diminuire
le garanzie per i lavoratori.

--- 211 notizie_italia_2003_6.4.txt ---

I nuovi contratti



Con la nuova legge
il Ministro del Lavoro
e delle Politiche sociali
ha introdotto nuovi tipi di contratti.
I principali tipi
di nuovi contratti sono tre.



Con il contratto di lavoro a chiamata
un datore di lavoro può chiamare
a lavorare un lavoratore
quando ha molto lavoro.
Quando il lavoro finisce,
il lavoratore deve
rimanere disponibile
per quel datore di lavoro
per il tempo stabilito nel contratto,
senza accettare altri lavori.
Perciò il datore di lavoro
deve pagare al lavoratore
una somma di denaro per compensare
la disponibilità del lavoratore.
Quando il datore di lavoro
non ha più bisogno del lavoratore,
finisce il rapporto di lavoro
tra datore di lavoro e lavoratore.



Con il contratto di lavoro ripartito
un datore di lavoro può fare
un solo contratto
per lo stesso lavoro
a due lavoratori.
In questo modo i due lavoratori
si dividono il lavoro a metà.



Con il contratto
di somministrazione di manodopera
le agenzie specializzate per il lavoro
possono fare contratti
a tempo indeterminato,
cioè in modo stabile, a lavoratori
con o senza specializzazione
e per farli lavorare nelle imprese.
Quando c’è molto lavoro, oppure
servono lavoratori specializzati,
i dirigenti delle imprese
possono rivolgersi a queste agenzie
e richiedere questi lavoratori
per determinati periodi.
Però i lavoratori continuano
ad avere il loro contratto di lavoro
con le agenzie.

--- 212 spettacoli_2003_6.1.txt ---

“Caterina va in città”



Dal 24 ottobre
puoi vedere al cinema
un nuovo film.
Il titolo del nuovo film è
Caterina va in città.



Il film Caterina va in città
racconta la storia di una ragazza
che si chiama Caterina.
Caterina ha 13 anni ed è nata
e cresciuta in un piccolo paese
della provincia di Viterbo, nel Lazio.
A Caterina piace molto cantare
e ascoltare la musica classica.



Caterina si trasferisce a Roma
con suo padre e sua madre.
Perciò cambia scuola e amici.
Caterina è timida e insicura,
ma dopo un po’ di tempo fa amicizia
con le sue nuove compagne di scuola.
Le compagne di scuola di Caterina,
non sono buone amiche
perché fanno soffrire Caterina.
Le compagne di scuola di Caterina
non conoscono bene Caterina
e vogliono cambiare
il modo di essere di Caterina.
Il padre di Caterina vuole scegliere
gli amici per Caterina,
e non aiuta Caterina
a fare le scelte giuste.
Dopo molte delusioni, Caterina
impara a scegliere da sola gli  amici,
a essere più sicura e più forte
e a realizzare i suoi sogni.



Nel film Caterina va in città
recitano attori italiani bravi
e famosi. Alcuni di questi attori
sono: Sergio Castellitto,
che fa la parte del padre
di Caterina; Margherita Buy,
che fa la parte della madre
di Caterina; Claudio Amendola,
che fa la parte del padre di un’amica
di Caterina. L’attrice
che fa la parte di Caterina
si chiama Alice Teghil.
L’attrice Alice Teghil
recita per la prima volta
in questo film.

--- 213 spettacoli_2003_6.2.txt ---

Il nuovo disco di Lucio Dalla



Il 31 ottobre 2003 è uscito
il nuovo disco di Lucio Dalla.
Il titolo del nuovo disco
di Lucio Dalla è Lucio .



Lucio Dalla
è un famoso cantautore italiano.
È nato a Bologna nel 1943.
Nel 1962 suonava il clarinetto
nel gruppo musicale dei Flippers.



Dal 1977 al 2003,
Lucio Dalla ha fatto molti dischi.
Alcuni suoi dischi più famosi sono:
Come è profondo il mare del 1977,
Lucio Dalla del 1978, Banana Republic
del 1979, Viaggi organizzati del 1984,
Dallamericaruso del 1986,
Cambio del 1990, Canzoni del 1996,
Ciao del 1999.



Alcune canzoni
del nuovo disco
di Lucio Dalla sono:
Amore disperato , Le stelle nel sacco,
Prima dammi un bacio , Per te.



In questo disco, Lucio Dalla
canta due canzoni,
Amore Disperato e Per te,
insieme alla cantante italiana Mina.

--- 214 prima_pagina_2003_4.1.txt ---

Ariel Sharon e Abu Mazen
accettano un piano di pace



Il 4 giugno di quest’anno
ad Aqaba,
una città della Giordania,
Ariel Sharon
e Abu Mazen
hanno accettato
un piano di pace internazionale.
Il piano di pace
si chiama road map.
Parliamo della road map
nella pagina “Notizie dall’estero”
di questo numero di dueparole .



Ariel Sharon
è il capo del governo
dello Stato di Israele.
Abu Mazen è il capo
del governo palestinese.
Dopo aver accettato il piano di pace,
Ariel Sharon e Abu Mazen
si sono stretti  la mano
in segno di pace.
Quando si sono stretti la mano
c’era anche George W. Bush,
il presidente degli Stati Uniti d’America.

--- 215 vita_in_casa_2003_4.1.txt ---

Prima di partire per le vacanze



Prima di andare via da casa
per le vacanze estive
dobbiamo ricordarci
di fare queste cose.



Stacchiamo la spina
di tutti gli elettrodomestici:
frigorifero, lavatrice, radio,
lavastoviglie, televisione,
giradischi, registratore, ecc.



Svuotiamo il frigorifero
di tutti i cibi. Laviamo
l'interno del frigorifero
con una spugna
bagnata con acqua e aceto.
Poi lasciamo socchiusa
la porta del frigorifero.



Svuotiamo la pattumiera
e laviamola bene
con un detersivo disinfettante.



Mettiamo
dei quadretti di canfora naturale
sulla moquette, sui tappeti
e negli armadi.



Chiudiamo
il rubinetto centrale dell'acqua
e il rubinetto centrale del gas.



Lasciamo chiavi di casa,
numero di telefono e indirizzo
del posto di villeggiatura
al portiere
o a una persona amica.

--- 216 vita_in_casa_2003_4.2.txt ---

Come dare acqua alle piante prima di partire



Le piante da appartamento
hanno bisogno d'acqua
anche quando noi andiamo via
per le vacanze.



Mettiamo un lenzuolo vecchio
sul fondo della vasca da bagno.
Sopra il lenzuolo mettiamo
uno strato di spugna
alto dieci centimetri.
Possiamo comprare la spugna
in un negozio che vende
articoli di plastica.
Poi mettiamo
tanti tappi di sughero
da damigiana sopra la spugna.
Appoggiamo i vasi
delle nostre piante
sopra i tappi di sughero.



Chiudiamo la vasca
con il tappo.
Lasciamo scorrere l'acqua
nella vasca, fino a quando
l'acqua arriverà sopra la spugna.
L'acqua però non deve superare
la base dei vasi
perché farebbe marcire
le radici della pianta.



Le nostre piante
avranno così l'acqua
anche senza essere annaffiate.
L'acqua infatti passa
dalla spugna al sughero,
dal sughero
alla terracotta dei vasi
e infine arriva
alle radici della pianta.



Lasciamo aperte
tre fessure della serranda
per far entrare la luce
necessaria alle nostre piante.

--- 217 vita_in_casa_2003_4.3.txt ---

Ricette estive



Acciughe con  fiori di zucca
(per 4 persone)

Che cosa serve
- 1 chilo di acciughe
- 1 etto di parmigiano grattugiato
- 40 fiori di zucca
- qualche cucchiaio di pangrattato
- sale
- olio extravergine di oliva

Che cosa devo fare 

Lavo e pulisco bene le acciughe,
togliendo anche tutte le lische.
Pulisco, lavo e trito i fiori di zucca.
Spargo un po' di pangrattato
sul fondo di un tegame da forno.
Dispongo le acciughe una vicina all'altra
fino a coprire tutto il fondo.
Distribuisco una manciata abbondante
di fiori di zucca sopra le acciughe,
spargo anche un po' di parmigiano,
metto il sale e verso un filo d'olio.
Poi ricomincio e continuo a disporre,
come ho fatto prima, acciughe,
fiori di zucca, parmigiano, sale e olio.
Alla fine spargo del pangrattato
e il parmigiano che è rimasto.
Metto in forno già caldo (200 gradi)
e lascio cuocere per 20 minuti.



Sardine al pomodoro
(per 4 persone)

Che cosa serve
- 1 chilo di sardine
- 8 pomodori ben sodi
- una manciata di olive nere
- 2 cucchiai di capperi sotto sale
- qualche cucchiaio di pangrattato
- sale
- olio extravergine di oliva

Che cosa devo fare 

Lavo e pulisco bene le sardine,
togliendo anche tutte le lische.
Lavo e affetto finemente i pomodori.
Lavo e trito i capperi,
taglio a pezzetti le olive.
Spargo un po' di pangrattato
sul fondo di un tegame da forno.
Dispongo le fette di pomodoro e sopra,
una vicina all'altra, le sardine
fino a coprire tutto il fondo del tegame.
Spargo un po' di capperi e di olive
sopra le sardine.
Salo e verso un po' di olio.
Poi ricomincio e continuo a disporre,
come ho fatto prima, pomodori,
sardine, capperi, olive, sale e olio.
Alla fine spargo del pangrattato.
metto in forno già caldo (200 gradi)
e lascio cuocere per 20 minuti.



Insalata di riso (per 4 persone)

Che cosa serve
- 10 pugni di riso
- una manciata di prezzemolo
- una manciata di basilico
- 16 olive nere
- 16 olive verdi
- 16 capperi
- 1 scatola grande di tonno
- olio extravergine di oliva
- sale

Che cosa devo fare 

Faccio lessare il riso al dente.
Lo scolo e lo faccio raffreddare
sotto l'acqua fredda del rubinetto.
Trito prezzemolo e basilico.
Tolgo il nocciolo alle olive.
Trito olive, capperi e tonno.
Li aggiungo poi al riso lessato.
Mescolo bene e condisco
con olio e sale.



Risotto alle vongole
(per 4 persone)

Che cosa serve
- 10 pugni di riso
- un pacco di vongole surgelate
- 1 cipolla piccola
- 1 gambo di sedano
- 1 carota
- 1 spicchio d'aglio
- olio extravergine di oliva
- una manciata di prezzemolo tritato
- 1 dado per brodo vegetale
- sale

Che cosa devo fare 

Lavo carota, sedano e cipolla
e li trito finemente.
Poi li faccio soffriggere nell'olio,
finché la cipolla è dorata.
Aggiungo le vongole ancora surgelate.
Mescolo bene, poi aggiungo il riso.
Mescolo ancora e metto il sale,
aggiungo un mestolo d'acqua bollente
e un dado per brodo vegetale.
Continuo a mescolare.
Verso un mestolo d'acqua bollente
ogni volta che il riso si asciuga.
Quando il riso è cotto,
unisco il prezzemolo tritato.

--- 218 sport_2003_4.1.txt ---

I Campionati Internazionali di Tennis
in Italia e in Francia



Ogni anno, a maggio e  a giugno,
molti tennisti partecipano
al Campionato Internazionale
di tennis d’Italia e di Francia.
Quest’anno moltissime persone
sono andate vedere le gare di tennis
allo stadio del Foro Italico, a Roma.
Secondo gli appassionati di tennis
il tennista statunitense André Agassi
poteva vincere il torneo maschile.
Invece Agassi è stato eliminato
dal tennista spagnolo David Ferrer.



Nell’ultima gara,
il tennista dell’Ecuador
Felix Montilla ha battuto
il tennista svizzero Roger Fereder
e ha vinto il torneo maschile.
La tennista statunitense
Serena Williams
ha vinto il torneo femminile.
Secondo gli esperti, Filippo Volandri
è stato il tennista italiano migliore.
Per vincere le partite importanti,
però, deve migliorare la battuta,
cioè deve imparare a mettere
la palla in gioco con più forza.



Ogni anno, dopo il Campionato
Internazionale d’Italia, comincia
il Campionato Internazionale
di Francia, a Parigi.
I migliori tennisti del mondo
partecipano a questo Campionato
e giocano le partite di tennis
nello stadio Roland Garros.
Quest’anno, nell’ultima gara,
il tennista spagnolo
Juan Carlos Ferrero
ha battuto il tennista olandese
Martin Vervek
e perciò ha vinto il torneo maschile.
Anche se Martin Vervek
ha perso la partita, i tifosi olandesi
sono contenti ugualmente,
perché Martin Vervek è il primo
tennista olandese che partecipa
alla partita finale del Campionato
Internazionale di Francia.
La tennista belga Justine Henin
ha vinto il torneo femminile.
Nella partita finale,
Justine Henin ha battuto
un’altra tennista belga,
che si chiama Kim Clijsters.

--- 219 sport_2003_4.2.txt ---

Il Campionato mondiale
di Formula 1



Il 1° giugno il pilota colombiano
della squadra della Williams,
Juan Pablo Montoya, ha vinto
il Gran Premio di Montecarlo.
Perciò la squadra della Williams
ha festeggiato la prima vittoria
nel Mondiale di quest’anno.
Il finlandese Kimi Raikkonen,
pilota della squadra della McLaren,
è arrivato in seconda posizione.
Michael Schumacher, pilota
della squadra della Ferrari,
è arrivato in terza posizione.



Il Gran Premio di Montecarlo
è una gara difficile e pericolosa.
Infatti, i piloti corrono sulle strade
della città di Montecarlo
con le macchine di Formula 1.
Le strade della città di Montecarlo
sono strette e con molte curve,
perciò i piloti superano
le altre macchine con difficoltà.



Il 15 giugno a Montreal, in Canada,
Michael Schumacher ha vinto
il Gran Premio del Canada.
Adesso Michael Schumacher
è primo nella classifica dei piloti
del Mondiale di Formula 1.
Anche la squadra della Ferrari è
prima nella classifica dei costruttori
delle macchine di Formula 1.
I piloti e i tecnici della Ferrari
sperano di vincere il titolo mondiale
anche quest’anno.

--- 220 sport_2003_4.3.txt ---

Il Giro d’Italia



Quest’anno, il ciclista
italiano Gilberto Simoni
ha vinto il Giro d’Italia.
Gilberto Simoni è nato
nel 1971 in Trentino,
e ha vinto il Giro d’Italia
anche nel 2001.



Ogni anno gli organizzatori
del Giro d’Italia
cambiano il percorso della gara.
Quest’anno, il percorso
del Giro d’Italia è stato diviso
in ventuno tappe.
I ciclisti hanno percorso
in bicicletta quasi 3.500 chilometri
sulle strade italiane.
I ciclisti sono partiti
il primo maggio da Lecce, in Puglia,
e sono arrivati il primo giugno
a Milano, in Lombardia.
I ciclisti hanno percorso
le strade italiane dal sud al nord
e hanno attraversato
14 regioni italiane.



Quest’anno, dopo tanti anni,
i ciclisti sono arrivati
al traguardo dell’ultima tappa
in Piazza Duomo,
la piazza più famosa di Milano.



Gilberto Simoni ha percorso
i 3500 chilometri
in 89 ore e 32 minuti.
Il ciclista italiano Stefano Garzelli
è arrivato secondo
in 89 ore e 39 minuti.
Il ciclista ucraino Yaroslav Popovych
è arrivato terzo,
dopo Garzelli, per pochi secondi.



Simoni ha guadagnato tempo
soprattutto nelle tappe in salita.
Infatti, Simoni è un ciclista
che corre molto veloce in salita,
sulle strade di montagna.
Perciò gli esperti di ciclismo
lo definiscono uno scalatore.
Gli scalatori sono atleti capaci
di affrontare e superare forti salite
con meno fatica di altri atleti.

--- 221 sport_2003_4.4.txt ---

Le squadre italiane hanno giocato bene
nel torneo della “Champions League”



Quest’anno, le squadre italiane
di calcio hanno giocato molto bene
nelle partite della Champions League.
Infatti, per la prima volta,
due squadre italiane,
il Milan e la Juventus,
hanno giocato la partita finale
del torneo della Champions League.



Champions League vuol dire
“Lega dei Campioni”, cioè il torneo
tra le squadre di calcio più forti
dei Paesi europei.
La squadra che vince la partita finale
diventa la squadra campione d’Europa.



Il 28 maggio di quest’anno,
il Milan ha sconfitto la Juventus
nella partita finale e perciò
è diventata la squadra
campione d’Europa.
I calciatori del Milan
hanno giocato con intelligenza,
con coraggio e con molta energia.



I calciatori della Juventus, invece,
non hanno giocato bene,
perché erano più stanchi
dei giocatori del Milan.
Infatti i calciatori della Juventus
avevano utilizzato molte energie
per vincere lo scudetto
nel Campionato italiano di calcio.



Il Milan aveva già vinto
la Coppa dei Campioni nel 1994.



I tifosi italiani sono stati
molto contenti del successo
delle squadre italiane.
Secondo gli esperti,
i calciatori delle squadre italiane
si allenano molto bene
e affrontano le squadre avversarie
in buone condizioni fisiche.
Inoltre, nelle squadre italiane
lavorano allenatori esperti
e calciatori molto forti,
italiani e stranieri.

--- 222 cultura_2003_4.1.txt ---

Chi era Lorenzo Milani?



Lorenzo Milani è nato a Firenze
il 27 maggio 1923. Apparteneva
a una famiglia colta e benestante.
Nel 1930 la famiglia Milani
si  trasferì a Milano dove Lorenzo
frequentò le scuole. Nel 1942,
la famiglia Milani tornò a Firenze.



A Firenze, nel novembre del 1943,
Lorenzo entrò in seminario
e nel luglio del 1947
diventò sacerdote. Il primo incarico
di Lorenzo Milani fu di fare
il prete a S. Donato (Firenze).
A S. Donato don Milani trovò
contadini e operai senza istruzione,
giovani sfruttati,
che lavoravano anche di notte,
senza nessuna garanzia
e assicurazione. Don Milani notava
che tutte queste persone
si allontanavano sempre più
dalla Chiesa e dalla fede cristiana.



A S. Donato don Milani
fondò una Scuola popolare.
Erano i primi anni del dopoguerra:
allora, in Italia,
c’erano forti contrasti tra la Chiesa
e i partiti politici di sinistra
che erano i partiti più vicini
e attenti ai bisogni dei contadini
e degli operai. Per la sua scelta
di aiutare i poveri con la sua scuola,
spesso don Milani
si trovò in difficoltà
con gli altri preti della zona
e con le autorità della Chiesa.
Infatti, nel novembre del 1954,
il vescovo trasferì don Milani
in  una piccolissima parrocchia:
Sant’Andrea a Barbiana,
che si trova sui monti del Mugello,
vicino a Vicchio (Firenze).



Anche a Barbiana, nel 1955,
appena arrivato, don Milani
fondò una scuola:
la Scuola di Barbiana.
In questa scuola insegnava
ai bambini e ai ragazzi
innanzitutto la lingua italiana
e le lingue straniere.



Nell’aprile del 1958,
don Milani pubblicò
il libro Esperienze Pastorali .
In Esperienze Pastorali
don Milani notava e spiegava
le ragioni della lontananza
delle masse contadine e operaie
dalla Chiesa e dalla fede cristiana.



Nel 1965-1966, don Milani
fu processato e condannato
per “apologia di reato”.
cioè per aver difeso alcune persone
che avevano disobbedito alle leggi.
Don Milani aveva difeso
alcuni giovani  “obiettori di coscienza”,
cioè giovani che non volevano fare
il servizio militare, dall’accusa
di viltà, cioè di essere vigliacchi.



Nel maggio del 1967 uscì il libro
della Scuola di Barbiana
Lettera a una professoressa
che parlava della scuola italiana
e di tutti i suoi problemi.
Poco dopo, il 26 giugno 1967,
a soli 44 anni, don Lorenzo Milani
morì a Firenze.



Chi vuole conoscere meglio
don Milani e le sue opere
può leggere il libro del 1996
di Giorgio Pecorini
Don Milani! Chi era costui?
della casa editrice Baldini&Castoldi.

--- 223 cultura_2003_4.2.txt ---

A Vicchio, un Convegno
su don Lorenzo Milani



Il 24 maggio 2003,
a Vicchio, vicino a Firenze,
c’è stato un Convegno
dedicato a don Lorenzo Milani.
Il titolo del Convegno era:
“Don Lorenzo Milani 1923-2003:
la difesa dei diritti
della persona oggi”.



Con il Convegno, gli organizzatori
hanno voluto ricordare
don Lorenzo Milani e le sue opere.
Infatti quest’anno ricorre
l’ 80° anniversario della  nascita
di don Lorenzo Milani.



Molte persone hanno partecipato
al Convegno: molti allievi
di don Lorenzo Milani, studiosi,
preti, avvocati e politici italiani,
come Tullio De Mauro, Luigi Bettazzi,
Franco Cardini, Salvatore Nocera,
Tina Anselmi, Bruno Becchi.



Il Sindaco di Vicchio,
Alessandro Bolognesi, ha consegnato
al nipote di don Milani,
il Giotto d’oro. Il Giotto d’oro
è l’onorificenza
del Comune di Vicchio.


Presso la Biblioteca Comunale
di Vicchio c’è il Centro
di Documentazione don Milani
e Scuola di Barbiana.
Chi vuole conoscere
le attività del Centro
può collegarsi al sito internet
www.centrodonmilani.org.

--- 224 cultura_2003_4.3.txt ---

La parola
è la chiave fatata



Io sono sicuro che la differenza
fra il mio figliolo e il vostro
non è nella quantità né nella qualità
del tesoro chiuso dentro la mente
e il cuore, ma in qualcosa che è
sulla soglia fra il dentro e il fuori,
anzi è la soglia stessa: la Parola.
Ciò che manca ai miei è solo questo:
il dominio sulla parola.
Sulla parola altrui per afferrarne
l’intima essenza e i confini precisi,
sulla propria perché esprima
le infinite ricchezze che la mente
racchiude. Sono otto anni
che faccio scuola ai contadini
e agli operai e ho lasciato ormai
quasi tutte le altre materie.
Non faccio più che lingua e lingue.
Mi richiamo  dieci, venti volte
per sera alle etimologie. Mi fermo
sulle parole, gliele faccio vivere
come persone che hanno una nascita,
uno sviluppo, un trasformarsi,
un deformarsi. La parola è
la chiave fatata che apre ogni porta.
Chiamo uomo
chi è padrone della sua lingua.

Da Lettere di don Lorenzo Milani,
priore di Barbiana (pagine 57-59)

--- 225 cultura_2003_4.4.txt ---

È solo la lingua
che fa eguali



Imparare lingue tutto spiano .
Molte lingue male
piuttosto che una bene. Pur di poter
comunicare con tutti. In Africa,
in Asia, in America latina,
nel mezzogiorno, in montagna,
nei campi, perfino nelle grandi città,
milioni di ragazzi aspettano
di essere fatti eguali. E non basta
certo l’italiano. Dunque bisogna
studiare molte lingue e tutte vive.
La lingua poi è formata dai vocaboli
d’ogni materia. Per cui bisogna sfiorare
tutte le materie un po’ alla meglio
per arricchirsi la parola. Essere
dilettanti in tutto e specialisti
solo nell’arte del parlare. (…)
Perché è solo la lingua che fa eguali.
Eguale è chi sa esprimersi e intende
l’espressione altrui. La cultura vera,
quella che ancora non ha posseduto
nessun uomo, è fatta di due cose:
appartenere alla massa e possedere
la parola. Una scuola che seleziona
distrugge la cultura. Ai poveri toglie
il mezzo d’espressione. Ai ricchi
toglie  la conoscenza delle cose.

Da Lettera a una professoressa
della Scuola di Barbiana

--- 226 cultura_2003_4.5.txt ---

Spieghiamo alcune parole
dei testi



Afferrare significa “capire”.

Intima essenza vuol dire
il “significato vero”.

Etimologia significa “lo studio
delle origini delle parole”.

A tutto spiano significa
“il più possibile”.

I vocaboli sono
le “parole di una lingua”.

Sfiorare significa “toccare”.

Dilettante significa
“chi studia una disciplina
o pratica un’arte
solo per il proprio piacere,
e non per mestiere
o per guadagnare”.

Selezionare significa
“scegliere”.

Una scuola che seleziona
significa “una scuola
che sceglie gli alunni bravi
e manda via gli alunni
meno bravi”.

--- 227 notizie_estero_2003_4.1.txt ---

La “road map”



La road map
è un piano di pace internazionale
per portare la pace
tra israeliani e palestinesi.
Tra israeliani e palestinesi
c’è la guerra da 55 anni. Road map
è un’espressione inglese che significa
“carta stradale” in italiano.
I rappresentanti della Russia,
dell’Unione Europea
e degli Stati Uniti d’America,
e i rappresentanti dell’ONU
(Organizzazione delle Nazioni Unite)
hanno lavorato insieme per fare
il piano di pace internazionale.



Secondo la road map,
israeliani e palestinesi
devono impegnarsi per formare
uno stato palestinese autonomo.
Lo stato palestinese autonomo
dovrà nascere entro il 2005.
Il territorio di questo Stato
occuperà una parte dei territori
di Gaza e della Cisgiordania.



Il territorio di Gaza si trova
tra il mar Mediterraneo
e lo Stato di Israele.
La Cisgiordania confina
con lo Stato di Israele.
La maggior parte delle persone
che vivono a Gaza e in Cisgiordania
sono palestinesi. Molte persone
hanno abbandonato la Palestina
nel 1948 quando gli Ebrei
hanno fondato lo Stato di Israele
su una parte della Palestina.
Gli scontri
tra israeliani  e palestinesi
sono cominciati dal 1948.
Nel 1967 i soldati
dello Stato di Israele
hanno occupato i territori di Gaza
e della Cisgiordania.
Dal 1967 israeliani e palestinesi
hanno continuato a combattere
tra di loro.



Il 4 giugno di quest’anno
Ariel Sharon, il capo del governo
dello Stato di Israele, e
Abu Mazen, il capo
del governo palestinese
si sono incontrati a Aqaba
e hanno accettato la road map.
Ariel Sharon e Abu Mazen
si sono impegnati a lavorare
per favorire la pace
tra israeliani e palestinesi
e per favorire la creazione
di uno Stato palestinese autonomo.
Però molte persone israeliane
e molte persone palestinesi
sono contrarie alla road map
e non vogliono la pace.

--- 228 notizie_estero_2003_4.2.txt ---

L’Italia dirige per sei mesi
le attività dell’Unione Europea



Dal mese di luglio
al mese di dicembre 2003
l’Italia dirigerà le attività
dell’Unione Europea. A turno
ogni Paese dell’Unione Europea
dirige le attività per sei mesi.



Dal mese di aprile 2003
è aumentato
il numero dei Paesi europei
che faranno parte dell’Unione Europea.
Infatti 10 nuovi Paesi europei
hanno deciso di entrare a far parte
dell’Unione europea.
I 10 nuovi Paesi sono la Bulgaria,
la Repubblica Ceca, l’Estonia,
l’Ungheria, la Lettonia, la Lituania,
la Polonia, la Romania, la Slovacchia
e la Slovenia. In questo modo, nel 2004,
i Paesi che formano l’Unione Europea
diventeranno 25.



Da luglio a dicembre 2003,
i rappresentanti dei Paesi
che fanno parte dell’Unione Europea
si incontreranno in Italia
per discutere dei problemi
dell’Unione Europea.
Per esempio, discuteranno
sulle iniziative per migliorare
l’economia dell’Unione Europea.
Discuteranno anche su come aumentare
il numero delle persone occupate,
cioè che hanno un posto di lavoro,
in Europa.

--- 229 notizie_italia_2003_4.1.txt ---

Le elezioni amministrative



Il 25 e il 26 maggio 2003
i cittadini di molte città italiane
hanno votato per eleggere
i loro rappresentanti
nei Consigli regionali,
nei Consigli provinciali
e nei Consigli comunali.



Le persone elette nei Consigli
hanno l’incarico di amministrare
le città, le province
e le regioni d’Italia.
Infatti queste persone
si occupano delle necessità
degli abitanti delle varie zone
e provvedono a risolvere
i problemi locali.



Per le elezioni amministrative,
la maggior parte dei partiti
e dei movimenti politici
hanno formato due grandi gruppi:
il centro-destra e il centro-sinistra.
In molti comuni e province
i rappresentanti del centro-sinistra
hanno ottenuto più voti
dei rappresentanti del centro-destra.



Perciò adesso i rappresentanti
del centro-sinistra hanno il governo
di più città, più province, più regioni
rispetto a prima.



I rappresentanti del centrosinistra
hanno avuto grande successo
nelle votazioni per il governo
della Provincia di Roma
e della Regione Friuli-Venezia Giulia.



Il nuovo Presidente
della Provincia di Roma
è Enrico Gasbarra, candidato
del raggruppamento di centro-sinistra.
Gasbarra ha 38 anni.
Finora è stato vicesindaco di Roma.



Il nuovo Presidente della Regione
Friuli-Venezia Giulia è Riccardo Illy,
candidato del raggruppamento
di centro-sinistra. Riccardo Illy
ha 48 anni ed è stato eletto sindaco
di Trieste per due volte: ha governato
la città dal 1993 al 2001.
Riccardo Illy è un industriale
e lavora nell’azienda di famiglia,
che produce caffè.
Nel maggio 2001 è stato eletto
alla Camera dei Deputati
del Parlamento italiano.

--- 230 notizie_italia_2003_4.2.txt ---

I due “referendum” di giugno



Domenica 15 e lunedì 16 giugno 2003
i cittadini italiani potevano votare
per due referendum abrogativi.



Con il referendum sull’articolo 18
dello Statuto dei lavoratori,
che è l’insieme delle leggi
sui rapporti di lavoro,
i cittadini potevano esprimere
la loro volontà
sui diritti dei lavoratori.



Con il referendum sugli elettrodotti,
cioè sui cavi della corrente elettrica,
i cittadini potevano decidere
di non far passare i cavi
elettrici sui propri terreni.



Però il numero dei cittadini
che hanno votato è stato più basso
del numero necesario. Perciò
i referendum non sono stati validi.



Il referendum è una votazione.
Con il referendum i cittadini
possono decidere di mantenere,
cancellare o cambiare
leggi dello Stato italiano.



La Costituzione è l’insieme
delle leggi più importanti
della Repubblica italiana.
La Costituzione italiana prevede
tre tipi di referendum:
abrogativo, costituzionale,
consultivo.



Con il referendum costituzionale
i cittadini votano
per cambiare la Costituzione.



Con il referendum consultivo
i cittadini votano per esprimere
un parere: per esempio
se vogliono nuove Regioni,
o se vogliono togliere
Province e Comuni a una Regione
e unirli a un’altra Regione.



Con il referendum abrogativo
i cittadini decidono di abrogare,
cioè cancellare, leggi
dello stato italiano.
Il referendum abrogativo è valido
solo se vota più della metà
dei cittadini che hanno diritto.

--- 231 notizie_italia_2003_4.3.txt ---

I giovani e la lettura dei giornali



Il 24 e il 25 maggio 2003
a Bagnaia, vicino a Siena,
gli esperti dell’Eurisko
hanno organizzato un convegno
sui giovani e la lettura dei giornali.
L’Eurisko è un’organizzazione
che fa ricerche e studi
su diversi argomenti.



I direttori di molti giornali,
come “Il Corriere della Sera”,
“La Stampa”, “Il Sole 24 ore”,
hanno partecipato al convegno.
Anche alcuni editori, cioè persone
che pubblicano i libri,
hanno partecipato al convegno.



Secondo gli esperti, in Italia
i giovani leggono meno i giornali
rispetto ai giovani
di altri Paesi europei.
Però rispetto agli anni passati
i giovani tra i 14 e i 19 anni
leggono più spesso i giornali.



Negli ultimi anni ci sono state
molte iniziative di giornalisti
ed editori che cercano di diffondere
la lettura dei giornali nelle scuole.



I giovani non leggono i giornali
perché li trovano noiosi.
Secondo i giovani, i giornali
sono noiosi perché usano
un linguaggio difficile
e parlano di argomenti
che i giovani non conoscono.
Invece di leggere i giornali
i giovani preferiscono
usare il computer
e guardare la televisione.



I partecipanti al convegno
hanno esaminato anche
il ruolo dei giornali nella scuola.
Secondo gli esperti, le iniziative
di lettura organizzate nelle scuole
hanno avuto molto successo.
Gli studenti hanno partecipato
con entusiasmo e hanno provato
anche a scrivere qualche articolo.
Secondo molti esperti
la lettura dei giornali
deve diventare materia scolastica.
Così gli italiani si abituano
fin da ragazzi a leggere i giornali.
Infatti in Italia, oggi, pochi adulti
leggono il giornale
tutti i giorni.

--- 232 notizie_italia_2003_4.4.txt ---

Le spiagge e i mari
più puliti d’Italia



Ogni anno, prima dell’estate,
la Comunità europea
segnala le spiagge, i porti
e i mari più puliti d’Italia.
La Comunità europea premia
i luoghi più puliti con un diploma
che si chiama “Bandiera blu”.



Per ottenere la Bandiera blu
un paese o una città deve avere
il mare con l’acqua pulita,
spiagge attrezzate per i turisti
e spazi con alberi, parchi e giardini.
I cittadini devono fare
la raccolta differenziata dei rifiuti,
cioè devono usare contenitori diversi
per raccogliere i rifiuti di plastica,
di carta e di vetro.
Inoltre un paese o una città
deve avere servizi per i turisti,
per esempio piste ciclabili,
cioè strade riservate alle biciclette,
e aree pedonali, cioè
strade riservate solo alle persone.
Sulle piste ciclabili e sulle aree pedonali
le macchine e i motorini
non possono circolare.



Quest’anno in Italia 137 luoghi,
cioè 90 spiagge e 47 porti,
hanno ottenuto la Bandiera blu.
La Toscana ha avuto 12 Bandiere blu,
l’Emilia Romagna 8, l’Abruzzo 11,
la Liguria 9, la Campania 7,
la Puglia 7, la Calabria 6, il Lazio 4,
la Sicilia 3 e la Sardegna 3.

--- 233 spettacoli_2003_4.1.txt ---

Il 56° Festival del cinema
di Cannes



Dal 14 al 25 maggio 2003
c’è stato il 56° Festival del cinema
di Cannes.



Cannes è una città della Francia.
Ogni anno, a Cannes,
una giuria di esperti
premia il film più bello
con la Palma d’oro.
La giuria assegna anche altri premi:
al miglior regista,
agli attori più bravi,
alla storia più bella
e alcuni premi speciali.



Quest’anno ha vinto la Palma d’oro
il film Elephant.
Il regista del film Elephant
è l’americano Gus Van Sant.
La giuria di Cannes
ha premiato Gus Van Sant
anche come migliore regista.



Il film Elephant racconta
la storia vera
di due studenti americani
che sono diventati due assassini.



Hanno ricevuto il premio
come migliori attori
Mehmet Emin Toprak
e Muzaffer Ozdemir.
Questi due attori hanno recitato
nel film turco Uzak.



Marie-Josée Croze
ha vinto il premio
come migliore attrice.
Ha recitato nel film canadese
Les  invasions barbares.
Per questo film ha vinto un premio
Denys Arcand
per aver scritto la storia
del film Les invasions barbares.



La giuria di Cannes
ha dato i premi speciali
al film Uzak
del regista turco Nuri Bilge Ceylan
e al film Alle cinque del pomeriggio
della giovane regista iraniana
Samira Makhmalbaf.
Samira Makhmalbaf
ha dedicato il premio
a tutte le donne del mondo.

--- 234 spettacoli_2003_4.2.txt ---

“Art Attack”



Per molti mesi, su Raidue,
bambini e adulti hanno potuto vedere
il programma televisivo Art Attack.
Il titolo del programma è inglese
e significa “Attacco d’arte”.



Giovanni Muciaccia ha presentato
il programma Art Attack.
Giovanni Muciaccia
è nato a Foggia nel 1969,
vive a Roma e lavora in televisione
dal 1992. Oltre ad Art Attack,
Giovanni Muciaccia presenta
la trasmissione televisiva
Disney Club
con Carolina Di Domenico.



Nel programma Art Attack
Giovanni Muciaccia
insegnava ai bambini a fare disegni
e a realizzare oggetti
con materiali molto semplici.
I bambini possono trovare facilmente
i materiali necessari:
per esempio, la colla,
le matite, i colori,
i fogli di carta colorata eccetera.



Molti bambini
che volevano imparare
a disegnare e a fare
cose nuove e originali
hanno seguito con passione
il programma televisivo Art Attack.

--- 235 prima_pagina_2003_7.1.txt ---

I soldati americani
hanno catturato Saddam Hussein



Il 14 dicembre 2003, a Tikrit,
una città nel nord dell’Iraq,
i soldati americani
con l’aiuto dei soldati curdi
hanno catturato Saddam Hussein.
Saddam Hussein è stato
presidente dell’Iraq dal 1979
alla fine della guerra contro l’Iraq,
il 9 aprile 2003.
Dopo il 9 aprile Saddam Hussein
è riuscito a fuggire
e viveva nascosto.
Abbiamo parlato di Saddam Hussein
e della guerra contro l’Iraq
nei numeri di aprile, di maggio
e di novembre di dueparole.



Dalla fine della guerra
i soldati americani hanno cercato
Saddam Hussein in tutto l’Iraq.
Per trovare Saddam Hussein,
il governo americano ha offerto
molti soldi come ricompensa
a chi dava informazioni su Saddam.
A dicembre i soldati americani
sono riusciti a sapere
dove era nascosto Saddam Hussein
e lo hanno catturato.
Saddam Hussein è accusato
di aver usato armi chimiche e
di aver torturato e ucciso
moltissime persone
contrarie al suo governo.

--- 236 vita_in_casa_2003_7.1.txt ---

La prima colazione



Acuni studiosi della nutrizione
hanno fatto una ricerca
sull’importanza della colazione.
Secondo questa ricerca
le persone che non fanno colazione
hanno poche energie durante la mattina
e diventano facilmente nervose.
Le persone che non fanno colazione,
all’ora di pranzo,
hanno molta fame, mangiano troppo
e nel pomeriggio poi hanno sonno.
La prima colazione
è un pasto molto importante
per cominciare bene la giornata.



Per fare una buona prima colazione
dobbiamo stare attenti alla qualità
e alla quantità degli alimenti.
Gli alimenti della prima colazione
devono contenere
zuccheri, amidi, proteine e grassi.
Gli zuccheri si trovano nel miele,
nello zucchero, nella marmellata
e nella frutta.
Gli zuccheri danno
al nostro corpo un'energia
che usiamo subito dopo la colazione.



Gli amidi si trovano nel pane,
nelle fette biscottate e nei biscotti.
Gli amidi danno al nostro corpo
un'energia che consumiamo
verso metà mattina.
Le proteine e i grassi
si trovano nel latte
e negli alimenti fatti con il latte,
come i formaggi e lo yoghurt.
Le proteine e i grassi
ci danno un'energia che consumiamo
verso la fine della mattina.



In Italia la prima colazione
di solito comprende alimenti
che hanno una giusta quantità
di zuccheri, amidi, proteine e grassi.



A colazione possiamo mangiare:
- una o due tazze di latte,
- caffè, orzo, tè e cioccolata,
secondo i nostri gusti,
- un cucchiaino di zucchero o di miele,
- 100 grammi circa di pane,
o di fette biscottate o di biscotti,
- 15 grammi di marmellata,
- 10 grammi di burro,
- un frutto.

--- 237 vita_in_casa_2003_7.2.txt ---

Frutta secca
nelle feste di Natale



Nei giorni di festa ci capita
spesso di mangiare frutta secca:
soprattutto noci, nocciole,
fichi secchi e mandorle.
Tutta la frutta secca
contiene molte calorie.
Perciò deve essere evitata
o mangiata in piccole quantità
da chi non vuole ingrassare.
Con la frutta secca
si possono fare ottimi dolci,
molto nutrienti.


Torta al cioccolato e alle mandorle

Che cosa serve

- 200 grammi di cioccolato
- 4 cucchiai di acqua
- 4 uova
- 200 grammi di zucchero
- 100 grammi di burro
- 100 grammi di mandorle in polvere
- 60 grammi di farina

Che cosa devo fare 

Tolgo il burro dal frigorifero
e lo lascio ammorbidire su un piatto.
Intanto metto in un recipiente
il cioccolato e l'acqua.
Metto il recipiente sul fuoco basso
e faccio sciogliere il cioccolato.
Poi tolgo il recipiente dal fuoco,
aggiungo mescolando adagio e bene
i tuorli delle uova, lo zucchero,
il burro ammorbidito,
le mandorle in polvere, la farina.
Alla fine monto a neve col frullino
gli albumi delle uova e li mescolo
delicatamente all'impasto.
Spalmo un po' di burro
sul fondo e sui bordi di una tortiera.
Verso l'impasto nella tortiera
e la metto in forno a fuoco basso.
Faccio cuocere per 50 minuti.

--- 238 sport_2003_7.1txt.txt ---

La maratona di Milano



Domenica 30 novembre,
a Milano, moltissime persone
hanno partecipato
alla Tris Milano City Marathon.
La Tris Milano City Marathon
è una maratona che si svolge
perle strade di Milano. La maratona
è una gara di marcia. Le persone
che partecipano alla maratona
si chiamano maratoneti.
I maratoneti devono camminare
molto velocemente,
ma non devono correre.



Domenica 30 novembre, alle ore 9,
quasi 5000 maratoneti sono partiti
dalla Stazione Centrale di Milano.
Dopo 7 ore, 4.451 maratoneti
sono arrivati al traguardo,
a piazza Duomo.
Invece quasi 500 maratoneti
hanno abbandonato
la gara per la fatica.
I maratoneti hanno percorso
più di 42 chilometri
e hanno attraversato viali,
strade, piazze di Milano.



I maratoneti del Kenya hanno dominato
la gara e hanno vinto. Il Kenya
è uno stato dell’Africa orientale.
Nella categoria degli uomini,
il maratoneta del Kenya John Birgen
è arrivato primo al traguardo.
I maratoneti del Kenya Philip Tarus
e Robert Cheruyot sono arrivati
secondo e terzo al traguardo.
Nella categoria delle donne,
la maratoneta del Kenya Anne Jelagat
è arrivata prima al traguardo.



Gli organizzatori della
Tris Milano City Marathon,
hanno raccolto i soldi.
I soldi raccolti servono per aiutare
i malati di sclerosi multipla.
La sclerosi multipla
è una grave malattia. Le persone
malate di sclerosi multipla
fanno fatica a muoversi, a vedere
e a stare in equilibrio.
Silvia Furlani, una donna
malata di sclerosi multipla,
ha partecipato alla maratona ed
è riuscita ad arrivare al traguardo.

--- 239 sport_2003_7.2.txt ---

Hermann Maier è un grande sciatore



Lo sciatore austriaco Hermann Maier
è un grande sciatore.
Hermann Maier è nato
il 7 dicembre 1972 a Flachau,
in Austria,
e ha 31 anni.
Nella sua carriera, Hermann Maier
ha vinto due medaglie d’oro
alle Olimpiadi, nel 1998,
due titoli ai Mondiali, nel 1999,
e tre volte la Coppa del Mondo di Sci,
nel 1998, nel 2000 e nel 2001.



Il 24 agosto del 2001,
Maier ha avuto un terribile incidente
con la moto, mentre tornava a casa,
dopo gli allenamenti.
Maier è rimasto ferito gravemente
e addirittura ha rischiato
di perdere una gamba.
Infatti, i medici pensavano
di dover tagliare la gamba destra,
che aveva molte ferite gravi.
Invece, Hermann Maier
è guarito.



Infatti, dopo 3 mesi dall’incidente,
Maier ha ricominciato a sciare.
18 mesi dopo l’incidente,
Maier ha partecipato di nuovo
alle gare di sci. Maier è attualmente
il primo nella classifica
della Coppa del Mondo di Sci
dell’anno 2003-2004.
Infatti Maier ha vinto
due gare della Coppa del Mondo:
il 29 novembre, sulla pista da sci
di Lake Luoise, in Canada,
e il 6 dicembre, sulla pista da sci
di Beaver Creek, negli Usa.



Gli sciatori correranno le prossime gare
di Coppa del Mondo in Europa:
in Italia, in Austria, in Francia,
in Svizzera, in Germania, in Slovenia
e in Norvegia. Il 19, il 20
e il 28 dicembre, Hermann Maier
parteciperà alle gare di sci
sulle piste del nord Italia,
in Val Gardena, in Trentino
e a Bormio, in Lombardia.

--- 240 cultura_2003_7.1.txt ---

Il Presepe



Il presepe è la rappresentazione
della nascita di Gesù.
La parola presepe o presepio
significa “recinto chiuso”,
cioè mangiatoia.
La mangiatoia è la parte della stalla
dove gli animali mangiano.
Secondo il Vangelo,
cioè i libri sacri che raccontano
la vita e le opere di Gesù,
Gesù è nato in una stalla a Betlemme,
nella Palestina ebraica,
al tempo dell’Impero romano.



Nel presepe i personaggi
del Vangelo sono rappresentati
da statuette di legno,
di gesso o di plastica.
Il presepe rappresenta
la stalla dove Gesù è nato.
Le statuette più importanti
rappresentano Maria e Giuseppe,
madre e padre di Gesù Bambino.
Accanto a Gesù, Giuseppe e Maria
ci sono un bue e un asinello
che riscaldano Gesù Bambino.
Altre statuette rappresentano pastori
con le loro pecore, artigiani
che fanno i loro mestieri eccetera.
Nel presepe, la statuetta che rappresenta
Gesù Bambino viene messa
la notte tra il 24 e il 25 dicembre,
quando è nato Gesù Bambino.



Altre statuette importanti
rappresentano i Re Magi, Gaspare,
Melchiorre e Baldassarre.
I Re Magi sono sapienti
che vengono dall’Oriente
per adorare Gesù Bambino.
I Re Magi portano in dono a Gesù
oro, incenso e mirra.
L’oro è un metallo prezioso,
l’incenso e la mirra
sono sostanze profumate.
Le statuette dei Re magi
vengono aggiunte al presepe
il giorno dell’epifania,
cioè il 6 gennaio.



Oltre ai presepi in miniatura,
cioè ai presepi
fatti con statuette piccole,
esistono i presepi viventi,
fatti cioè da persone. La tradizione
del presepe vivente è nata
da un’idea di San Francesco d’Assisi.
A Greccio, nel Lazio,
la notte di Natale del 1223
San Francesco convinse
gli abitanti di Greccio
a mettere in scena la nascita di Gesù.
Tuttora, ogni anno, in molte città
alcuni volontari rappresentano
i personaggi del presepe:
Gesù Bambino, Maria, Giuseppe,
i Re Magi eccetera.

--- 241 cultura_2003_7.2.txt ---

L’albero di Natale



Il presepe è una tradizione di Natale
tipica dei cristiani.



A Natale però ci sono
anche altre tradizioni che nascono
da abitudini e usanze non cristiane.
La tradizione non cristiana più nota
per festeggiare il Natale
è quella dell’albero di Natale.



Per fare l’albero di Natale
si usa un tipo di albero
che si chiama abete.
L’abete è è un albero sempreverde,
cioè un albero che non perde
le foglie d’inverno.



Nei paesi freddi del Nord d’Europa,
come la Svezia, la Norvegia
e la Germania,
la gente considerava l’abete
un simbolo di lunga vita
e per questo tenevano l’abete in casa
durante l’inverno, come augurio
per tutto l’anno.



Solo nell’Ottocento anche in Italia
sono arrivati i primi alberi di Natale.
Oggi le famiglie italiane
decorano l’abete
con ghirlande, nastri, luci
e palline colorate.
Nelle case degli italiani,
sotto l’albero di Natale
spesso c’è anche il presepe.

--- 242 notizie_estero_2003_7.1.txt ---

La conferenza internazionale sul clima



Nel mese di dicembre,
in Italia, a Milano, c’è stata
la nona conferenza internazionale
sul clima nel mondo.
I rappresentanti
di 188 Paesi del mondo
hanno partecipato alla conferenza.



I rappresentanti hanno discusso
dei problemi ambientali
che mettono in pericolo la vita
sul nostro pianeta.
I problemi più gravi sono:
la distruzione delle foreste,
l’inquinamento
e il cambiamento del clima.



Negli ultimi decenni,
il clima nel mondo è cambiato
e la temperatura è aumentata.
La temperatura è aumentata
soprattutto
per gli scarichi delle industrie
e del traffico delle città.
Gli scarichi contengono alcuni gas
che distruggono l’ozono.
L’ozono è un gas che avvolge
e protegge la terra.



Quando l’ozono diminuisce
i raggi del sole
sono molto forti
e la temperatura sulla terra aumenta.



Nel 1997, i rappresentanti
di molti Paesi del mondo
avevano firmato un accordo,
a Kyoto, in Giappone.
Con questo accordo
si impegnavano a far diminuire
la quantità degli scarichi
delle industrie
e del traffico delle città.



Nella conferenza di Milano
i rappresentanti dei Paesi
che avevano firmato
l’accordo di Kyoto
hanno cercato di far accettare
l’accordo anche ad altri Paesi,
come gli Stati Uniti e la Russia.
Ma gli Stati Uniti e la Russia
non vogliono accettare
l’accordo di Kyoto
e non si impegnano per ridurre
le sostanze che inquinano
l’aria e l’acqua.

--- 243 notizie_estero_2003_7.2.txt ---

Le elezioni in Russia



L’8 dicembre di quest’anno
i cittadini russi
hanno votato per eleggere
i nuovi rappresentanti della Duma,
la Camera bassa del parlamento
della Russia. Il parlamento russo
è formato da due camere: la Duma
e il Consiglio della Federazione.



Nelle elezioni di dicembre
ha avuto più voti Russia Unita,
il partito di centro. Russia Unita
è il partito del presidente russo,
Vladmir Putin.
Secondo i rappresentanti dell’OSCE,
l’Organizzazione internazionale
sulla Sicurezza e la Cooperazione
in Europa, Putin ha usato
le risorse dello Stato per favorire
il partito Russia Unita.
Per questo motivo
secondo i rappresentanti dell’OSCE,
le elezioni di dicembre non sono regolari.

--- 244 notizie_estero_2003_7.3.txt ---

L’Irlanda dirigerà per sei mesi
le attività dell’Unione Europea



Dal mese di gennaio
al mese di giugno 2004
l’Irlanda dirigerà le attività
dell’Unione Europea. A turno
ogni Paese dell’Unione Europea
dirige le attività per sei mesi.
Prima dell’Irlanda,
l’Italia ha diretto le attività
dell’Unione Europea per 6 mesi.
Abbiamo parlato dell’Unione Europea
nelle “Notizie dall’estero”
del numero di giugno-luglio 2003
di dueparole.



Da gennaio a giugno 2004,
i rappresentanti dei 25 Paesi
che fanno parte dell’Unione Europea
si incontreranno in Irlanda
per prendere importanti decisioni
sulla politica dell’Unione Europea
e per discutere dei problemi
dell’Unione Europea.
Per esempio, dovranno trovare
un accordo per scrivere
la nuova Costituzione europea.
Parleremo
della nuova Costituzione europea
nei prossimi numeri di dueparole.

--- 245 notizie_italia_2003_7.1.txt ---

Il rapporto 2003 del Censis



I ricercatori del Censis,
Centro Studi Investimenti Sociali,
hanno presentato un rapporto
sulle condizioni di vita
della popolazione italiana nel 2003.
Il Censis è un istituto di ricerca
che ogni anno fa ricerche per sapere
come cambiano le condizioni di vita
della popolazione italiana.



In questo rapporto
i ricercatori del Censis hanno raccolto
informazioni sulla famiglia, sul lavoro,
sulle idee e sui problemi
dei cittadini italiani.



Secondo questo rapporto, le famiglie
devono affrontare da sole
molte difficoltà, ad esempio
la cura delle persone molto anziane.
Infatti gli operatori
dei servizi pubblici
non riescono ad aiutare
le famiglie nei loro bisogni.
Inoltre molte famiglie hanno paura
per le condizioni di vita
dei loro figli nel futuro.



Molti genitori hanno paura
che i figli troveranno difficilmente
un lavoro stabile.
Secondo questi genitori,
i figli rischiano
di restare disoccupati
per molto tempo.
Molti giovani, infatti,
restano per molti anni
a vivere con le loro famiglie.
I giovani hanno difficoltà
a trovare un lavoro
e ad affittare
o a comprare una casa
per andare a vivere da soli
o per sposarsi.



Secondo il rapporto Censis
molte famiglie italiane si dedicano
ad attività di volontariato
cioè ad aiutare
le persone in difficoltà.
Secondo il rapporto del Censis,
le famiglie italiane
svolgono un ruolo molto importante
per migliorare le condizioni di vita
della popolazione italiana.

--- 246 notizie_italia_2003_7.2.txt ---

Consigli per l’acquisto
dei giocattoli



Per la festa di Natale
i genitori acquistano giocattoli
per regalarli ai loro bambini.
Gli esperti dell’Ospedale Pediatrico
“Bambin Gesù” di Roma
hanno pubblicato un elenco
di consigli per aiutare i genitori
a scegliere i giocattoli.



Secondo questo elenco,
i genitori devono scegliere i regali
secondo l’età dei bambini.
Inoltre i genitori
non devono fare differenze
tra i giocattoli per le bambine
e i giocattoli per i bambini.
Quando scelgono i regali
i genitori non devono seguire
le indicazioni della pubblicità,
ma devono tener conto dei gusti
e degli interessi dei loro bambini.



Secondo gli esperti, i genitori
devono comprare giocattoli sicuri,
cioè non pericolosi per i bambini.
Per esempio, per i bambini piccoli
i giocattoli sicuri sono quelli
che non hanno parti troppo piccole.
Infatti se i bambini mettono in bocca
i giocattoli rischiano di inghiottire
le parti troppo piccole.



Infine secondo gli esperti,
i genitori devono stare più tempo
con i loro figli
e soprattutto devono
giocare molto con loro.

--- 247 notizie_italia_2003_7.3.txt ---

Gli spostamenti dei cittadini
per raggiungere il posto di lavoro



Alcuni studiosi
hanno fatto un’indagine per sapere
quanto tempo impiegano
i lavoratori italiani
e quanto tempo impiegano
i lavoratori europei
per raggiungere il posto di lavoro.



Secondo questi studiosi
per arrivare da casa al posto di lavoro
i lavoratori italiani impiegano
molto di più dei lavoratori
di molti Paesi europei.



Per raggiungere
il posto di lavoro
i lavoratori italiani
impiegano molto tempo.
Infatti quasi la metà
dei lavoratori italiani
impiega un’ora o più di un’ora.
Altri lavoratori italiani
impiegano quasi mezz’ora.
Invece i lavoratori europei
che impiegano un’ora o più di un’ora
per raggiungere il posto di lavoro
sono meno dei lavoratori italiani.



Inoltre, in alcuni Paesi europei,
i lavoratori
che vanno al lavoro a piedi
e camminano più di 20 minuti
sono più numerosi
dei lavoratori italiani
che vanno a piedi al lavoro.



I lavoratori italiani
che vanno a lavorare in macchina
perdono tempo nel traffico
e arrivano al lavoro già stanchi.
Anche i lavoratori italiani
che vanno a lavorare
con i mezzi pubblici, come il treno,
l’autobus e la metropolitana,
arrivano al lavoro stanchi,
perché i mezzi pubblici
sono affollati e il viaggio è scomodo.



Secondo gli studiosi,
la stanchezza del viaggio
fa diminuire la capacità di attenzione
dei lavoratori.
Invece i lavoratori hanno bisogno
di molta calma per fare bene
il loro lavoro.

--- 248 notizie_italia_2003_7.4.txt ---

Un numero verde
per sapere i punti della patente



Nella pagina 4 del numero di ottobre
di dueparole abbiamo parlato
del nuovo Codice della strada.
Abbiamo spiegato come funziona
la patente a punti.
Ora per sapere quanti punti
abbiamo sulla nostra patente,
possiamo telefonare
al numero verde 848-782782.
Il numero verde
è un numero di telefono gratuito,
cioè se telefoniamo
non paghiamo la telefonata.
Per sapere il numero dei punti
della nostra patente
dobbiamo chiamare il numero verde
e seguire alcune istruzioni:
dobbiamo comporre
sulla tastiera del telefono
la nostra data di nascita
e il numero della nostra patente.
I responsabili del numero verde
ci comunicano immediatamente
il numero dei punti
che abbiamo sulla nostra patente.

--- 249 notizie_italia_2003_7.5.txt ---

“CulturalSMS”



Per sapere gli orari, gli indirizzi
e il costo dei biglietti
dei principali musei
e monumenti italiani
ora possiamo usare
un nuovo servizio telefonico.
Questo servizio si chiama
CulturalSMS. CulturalSMS
è una parola formata
da cultural e da SMS.
 Cultural è un aggettivo inglese
che significa “culturale”.
 SMS sono le lettere iniziali
delle parole inglesi
Short Message System
che significano “sistema
di messaggi brevi”.



Per avere le informazioni
dobbiamo inviare un messaggio
con le nostre domande
dal nostro telefono cellulare
al numero 339-991199.
Il servizio CulturalSMS
costa quanto un messaggio normale.

--- 250 spettacoli_2003_7.1.txt ---

Cesaria Evora a Roma



L'8 dicembre
la cantante Cesaria Evora
ha fatto un concerto
all'Auditorium di Roma.
Il concerto serviva per aiutare
i bambini poveri di tutto il mondo
ad andare a scuola
e a non morire di fame.
La cantante Cesaria Evora, infatti,
ha donato i soldi dei biglietti
del suo concerto
a un'organizzazione internazionale
che si chiama World Food Programme ,
cioè “Programma Alimentare Mondiale”.



I responsabili
del Programma Alimentare Mondiale
aiutano le persone
che soffrono la fame in tutto il mondo.
Inoltre i responsabili
del Programma Alimentare Mondiale
aiutano i bambini ad andare a scuola.



La cantante Cesaria Evora
è nata il 27 agosto 1941
a Capo Verde.



Capo Verde è un arcipelago,
cioè un gruppo di isole
molto vicine tra di loro.
L'arcipelago di Capo Verde si trova
vicino alle coste
dell'Africa occidentale.



Cesaria Evora canta
quasi tutte le sue canzoni
nella lingua di Capo Verde.
La lingua di Capo Verde
è il creolo portoghese.
Il creolo portoghese
è un misto di lingua portoghese
e di lingua africana.



Il primo disco di Cesaria Evora
è del 1988 e si chiama
La Diva aux pieds nus.
Tra gli altri dischi di Cesaria Evora
ricordiamo Distino di Belita ,
del 1990; Mar Azul, del 1991;
Miss Perfumado, del 1992;
Cabo Verde, del 1997;
Cafè Atlantico, del 1999;
Saõ Vincente de Longe, del 2001.

--- 251 spettacoli_2003_7.2.txt ---

Alla ricerca di Nemo



Dal mese di dicembre 2003
possiamo vedere al cinema
il film Alla ricerca di Nemo.
Questo film è un cartone animato.



Il film Alla ricerca di Nemo
racconta la storia di un pesciolino
chi si chiama Nemo.



Nemo vive nell'oceano
insieme al suo papà
Il papà di Nemo si chiama Marlin.



Nemo è un pesce pagliaccio
Il pesce pagliaccio si chiama così
perché è rosso e bianco
come la faccia di un pagliaccio.



Un giorno un nuotatore subacqueo
cattura Nemo
per metterlo in un acquario.



Il papà di Nemo si mette subito
a cercare Nemo.
Una pesciolina che si chiama Dory
aiuta il papà di Nemo a cercare Nemo.
Il papà di Nemo e Dory
devono superare molti ostacoli
per riuscire a trovare Nemo.



Se volete sapere se il papà di Nemo
e la pesciolina Dory
riescono a trovare il pesciolino Nemo
andate al cinema a vedere
Alla ricerca di Nemo.

--- 252 prima_pagina_2003_2.1.txt ---

La guerra contro l’Iraq



Il 20 marzo 2003, il Presidente
degli Stati Uniti d’America,
George W. Bush,
ha ordinato all’esercito americano
di iniziare la guerra contro l’Iraq.
Perciò durante la notte del 20 marzo
i soldati americani
hanno cominciato
a lanciare bombe sull’Iraq
dagli aerei militari.



Secondo Bush,
il capo dell’Iraq, Saddam Hussein,
possiede armi chimiche
proibite dalle leggi internazionali.
Le armi chimiche sono molto pericolose
per la salute delle persone.
Secondo Bush, Saddam Hussein
vuole usare queste armi
per aiutare i terroristi islamici
che  fanno attentati
contro i Paesi occidentali.



Il capo del governo inglese,
Tony Blair, è d’accordo
con il Presidente americano Bush.
Perciò il governo inglese si è alleato
con il governo americano
per fare la guerra all’Iraq.
Anche i capi di 35 Paesi del mondo,
sono d’accordo
con il Presidente Bush.
Per esempio, sono d’accordo con Bush
i capi dei governi dell’Italia,
della Spagna, dell’Olanda,
della Danimarca, del Giappone,
dell’Australia, della Turchia,
dell’Arabia Saudita eccetera.
I capi di questi Paesi
hanno deciso di non mandare
soldati, navi, aerei
e carri armati in Iraq,
ma di aiutare l’esercito americano.
Per esempio, alcuni Paesi hanno deciso
di permettere all’esercito americano
di usare i porti e le ferrovie
per far passare le armi
e i rifornimenti necessari
per combattere contro l’Iraq.
Altri Paesi hanno deciso di permettere
agli aerei militari americani
di fare rifornimento
o di passare con gli aerei
sopra il proprio territorio.



Invece, molti capi
di altri Paesi importanti,
come la Francia, la Germania,
la Russia e la Cina
sono contrari alla guerra e
hanno fatto molti sforzi per impedirla.
Molto contrario alla guerra è il Papa,
Giovanni Paolo II. Il Papa
ha chiesto ai cattolici di pregare
e di partecipare
alle iniziative per la pace.
Secondo i capi di questi Paesi
e il Papa bisogna
disarmare Saddam Hussein
con l’aiuto dell’ONU, Organizzazione
delle Nazioni Unite
e senza fare la guerra.



In tutto il mondo milioni di persone
sono contrarie alla guerra all’Iraq
e fanno manifestazioni
per chiedere la pace.
Parliamo delle manifestazioni
per la pace nelle “Notizie dall’estero”
di questo numero di dueparole.

--- 253 prima_pagina_2003_2.2.txt ---

L'Anno Europeo del disabile



L'Unione Europea ha stabilito
che il 2003 è l'Anno Europeo
delle persone disabili.
Le persone disabili sono persone
che hanno una riduzione
delle capacità fisiche o mentali.
In Europa le persone disabili
sono quasi 37 milioni.



Secondo l'Unione Europea,
le persone disabili devono avere
gli stessi diritti delle altre persone,
cioè devono avere
la possibilità di muoversi,
di entrare nei luoghi pubblici
e di utilizzare i servizi pubblici,
di studiare e di lavorare,
come tutte le altre persone.



Perciò i governi dei Paesi europei
devono impegnarsi per eliminare
le barriere, cioè gli ostacoli,
che impediscono alle persone disabili
di partecipare alla vita sociale.
Per esempio, i governi devono
eliminare le barriere architettoniche
e le barriere culturali.
In particolare, i governi devono
migliorare l'organizzazione scolastica
per permettere ai bambini
e ai giovani disabili
di frequentare la scuola,
di migliorare le proprie capacità
e di trovare lavoro.
Noi di dueparole
parliamo del problema
delle barriere architettoniche
nella pagina “Notizie dall’Italia”
di questo numero di dueparole.



Nel 2003, in molti Paesi europei
ci saranno iniziative importanti
per far conoscere meglio
i problemi delle persone disabili.
Inoltre gli esperti proporranno
alcune iniziative
per migliorare la qualità della vita
delle persone disabili e
per farle partecipare
alla vita sociale.



Secondo l'Unione Europea,
i responsabili delle istituzioni,
dei servizi sociali
e delle associazioni
che si occupano di persone disabili
devono collaborare
con le famiglie delle persone disabili.



Le persone che vogliono avere
informazioni sulle iniziative
che ci saranno
durante l'Anno Europeo del disabile
possono collegarsi a Internet
all'indirizzo: www.eypd2003.org

--- 254 vita_in_casa_2003_2.1.txt ---

Come curare le piante d'appartamento
in primavera



Dopo i mesi dell'inverno
le piante d'appartamento
hanno bisogno di molte cure.
Se il tempo è bello, in marzo,
possiamo tenere aperte le finestre
per alcune ore ogni giorno.
Così le piante si abituano
poco per volta all'aria fresca.
Poi possiamo portare le piante
all'aperto, in un luogo riparato.



Ogni anno
o al massimo ogni due anni
dobbiamo cambiare il vaso
delle piante d'appartamento.
Il nuovo vaso deve essere
poco più grande di quello vecchio.
Mettiamo un po' di ghiaietta
sul fondo del nuovo vaso.
Mettiamo un po' di terriccio fresco
sopra la ghiaietta.
Togliamo la pianta
dal vecchio vaso.
Possiamo usare un coltello
per staccare lentamente la terra
dalle pareti del vaso.
Facciamo attenzione
a non sciupare le radici,
a non rompere il fusto e i rami
della pianta. Per questo
appoggiamo una mano
sulla terra del vaso
e tratteniamo tra le dita
il fusto della pianta.
Se facciamo fatica
a far uscire la pianta dal vaso
possiamo rompere il vaso
con un martello.
Appoggiamo la pianta
sopra il terriccio che abbiamo messo
nel vaso nuovo.
Usiamo altro terriccio fresco
per riempire tutto il vaso.
Infine, annaffiamo la pianta.



In primavera dobbiamo
anche concimare le piante.
Smuoviamo la terra dei vasi
per far penetrare bene il concime.
Possiamo usare concimi
liquidi o in polvere.
Leggiamo attentamente le istruzioni
che sono scritte
sulla confezione dei concimi.
Così eviteremo
di danneggiare le piante.

--- 255 vita_in_casa_2003_2.2.txt ---

La pappa reale



Le api producono
un particolare tipo di miele
che nutre per tutta la vita
l'ape regina. Perciò
questo particolare tipo di miele
si chiama pappa reale.
La pappa reale
è densa come una crema,
ha un colore giallo chiaro,
contiene poco zucchero
e ha un sapore un po' aspro.
La pappa reale contiene
molte vitamine
e tante altre sostanze
che fanno bene alla salute.
La pappa reale fa venire l'appetito,
ci aiuta a riprendere le energie
quando siamo affaticati
oppure dopo una malattia.
La pappa reale aiuta anche
a curare la fatica mentale,
l'esaurimento nervoso.
La pappa reale rallenta
l'invecchiamento della pelle
e dell'organismo.



Possiamo usare la pappa reale
anche come pomata
per curare le ferite.
Se vogliamo fare una cura
con la pappa reale,
dobbiamo mangiarla
tutte le mattine a digiuno,
per due o tre settimane.
Poi dobbiamo sospendere la cura
per quindici giorni.
Quindi dobbiamo ricominciare
a mangiare pappa reale
per altre due o tre settimane.
Se il sapore aspro della pappa reale ci
dà fastidio, possiamo mangiarla con
un po' di miele.
Per conservare bene la pappa reale
dobbiamo tenerla in frigorifero.

--- 256 vita_in_casa_2003_2.3.txt ---

Torta di cavolfiore



(per 6 persone)

Che cosa serve

- 1 cavolfiore da un chilogrammo
- 3 etti di ricotta
- 1 uovo
- 2 cucchiai di pinoli
- 2 cucchiai di parmigiano grattugiato
- 2 cucchiai di groviera grattugiato
- un po' di burro
- 3 grani di pepe
- sale.

Che cosa devo fare

Pulisco, lavo e faccio lessare
il cavolfiore. Lo scolo
e lo schiaccio bene con una forchetta,
fino a ottenere un purè.
Aggiungo la ricotta, l'uovo, i pinoli,
il parmigiano, il groviera, il pepe,
mescolo bene, aggiungo il sale,
assaggio e mescolo ancora.
Intanto accendo il forno.
Ungo con un po' di burro
il fondo e le pareti di una tortiera,
ci spargo del pane grattugiato.
Poi verso il purè di cavolfiore
nella tortiera e lo distribuisco bene.
Metto qualche pezzetto di burro
e un po' di pane grattugiato
sopra il purè di cavolfiore.
Metto in forno caldo per mezz'ora.

--- 257 sport_2003_2.1.txt ---

Il mondiale di Formula Uno



A marzo sono cominciate
le gare del mondiale
di Formula Uno dell’anno 2003.
I piloti hanno corso la prima gara
in Australia, il 9 marzo,
e hanno corso la seconda gara
in Malesia, il 23 marzo.



Il pilota scozzese David Coulthard
ha vinto la gara in Australia.
Il pilota finlandese Kimi Raikkonen
ha vinto la gara in Malesia.
Coulthard e Raikkonen
guidano le macchine inglesi
della McLaren.



Il pilota tedesco Micheal Schumacher
e il pilota brasiliano Rubens Barrichello
guidano le macchine italiane
della Ferrari.
Negli ultimi due anni,
Schumacher e Barrichello
hanno vinto molte gare
Nelle ultime 53 gare dei mondiali,
Schumacher e Barrichello
sono arrivati sempre al primo posto,
al secondo posto o al terzo posto.



Nelle prime due gare del mondiale
di quest’anno,
Schumacher è arrivato
al quarto posto in Australia
e al sesto posto in Malesia.
Barrichello è uscito
dalla gara per un errore
in Australia
ed è arrivato al secondo posto
in Malesia.
I tifosi della Ferrari
sono molto delusi dei risultati
di queste due prime gare
del mondiale di quest’anno.



I piloti correranno la prossima gara
del mondiale di Formula Uno in Brasile
il 6 aprile.

--- 258 sport_2003_2.2.txt ---

La barca Alinghi vince la Coppa America



Il 2 marzo di quest’anno,
la barca svizzera Alinghi
ha vinto la Coppa America.



La Coppa America è la gara
di barche a vela
più importante del mondo.
Gli atleti che guidano le barche a vela
si chiamano velisti.
Dal 1851, i più bravi velisti del mondo
partecipano alla Coppa America.
Le associazioni di velisti
di diverse nazioni progettano
barche molto veloci
proprio per questa gara.
Le associazioni che vincono
la Coppa America decidono
dove si svolgeranno le gare
della successiva Coppa America.



La gara si chiama Coppa America
perché America
era il nome della barca
degli Stati Uniti d’America
che ha vinto la prima gara nel 1851.
Dal 1851 al 1983, i velisti americani
hanno vinto tutte le gare
della Coppa America.
Nel 1983, i velisti australiani
hanno vinto la Coppa America
con la barca Australia 3.
Dal 1983 al 1995 i velisti americani
hanno vinto le tre gare successive.
Nel 1995,
i velisti della Nuova Zelanda
hanno vinto la Coppa America
con la barca Black Magic;
nel 2000 hanno vinto
con la barca New Zeland.
Quest’anno la barca svizzera Alinghi
ha sconfitto New Zeland
per 5 volte di seguito
e ha vinto la Coppa America.
I velisti di Alinghi hanno vinto
perché la barca è stata progettata
molto bene e non ha avuto incidenti.
Inoltre, i velisti di Alinghi
hanno gareggiato senza fare errori.

--- 259 cultura_2003_2.1.txt ---

È morto Alberto Sordi



Il 25 febbraio 2003, a Roma,
è morto l’attore Alberto Sordi.
Aveva 82 anni.



Alberto Sordi era nato a Roma
il 15 giugno del 1920.
Il padre si chiamava Pietro
ed era un musicista
del teatro dell’Opera.
La madre si chiamava Maria
ed era una maestra elementare.



Alberto Sordi viveva a Roma.
Amava molto Roma e i cittadini romani
amavano molto Alberto Sordi.
Nel giugno del 2000, il sindaco di Roma,
Francesco Rutelli, ha fatto fare
ad Alberto Sordi il sindaco di Roma
per un giorno, per festeggiare
l’ottantesimo compleanno
di Alberto Sordi.



Il 27 febbraio, a Roma,
nella Basilica di San Giovanni
c’è stato il funerale di Alberto Sordi.
Al funerale hanno partecipato
migliaia di cittadini romani,
molte persone famose,
uomini politici e artisti.



Alberto Sordi era tifoso
della squadra di calcio della Roma.
Migliaia di persone hanno portato
fiori gialli e rossi davanti alla villa
di Alberto Sordi. Infatti il giallo
e il rosso sono i colori
della squadra di calcio della Roma.



Il 2 marzo 2003,
nel nuovo Auditorium di Roma
c’è stata una grande manifestazione
in onore di Alberto Sordi.
Gli organizzatori della manifestazione
hanno proiettato
i film più famosi dell’attore.
Amici e colleghi di Alberto Sordi
hanno raccontato alcuni fatti .
della vita di Alberto Sordi.

--- 260 cultura_2003_2.2.txt ---

I personaggi di Alberto Sordi



Alberto Sordi ha interpretato
quasi 200 film nella sua carriera.



Ha iniziato  a fare l’attore
quando aveva 15 anni.
Lavorava con le marionette, cantava
e raccontava favole per bambini.
Quando aveva 16 anni,
per alcuni mesi, Alberto Sordi
è andato a Milano
a studiare recitazione.
Poi è tornato a Roma
e ha iniziato subito a fare l’attore
in molti film importanti.



Negli anni Cinquanta e Sessanta
Alberto Sordi ha recitato
nei film di molti registi importanti.
Per esempio ha recitato nei film
del regista Federico Fellini:
Lo sceicco bianco del 1952
e I Vitelloni del 1953.
Inoltre ha recitato nel film
di Stefano Vanzina
Un americano a Roma nel 1954,
nel film di Antonio Pietrangeli
Lo scapolo d’oro nel 1956,
nel film  di Mario Monicelli
La grande guerra nel 1959
e nel film di Luigi Zampa
Il vigile nel 1960.



Nel film Il vigile Alberto Sordi
ha interpretato il vigile Otello,
uno dei suoi personaggi
più divertenti e famosi.



Nel 1968 Alberto Sordi
ha avuto un grande successo
con il film Il medico della mutua
di Luigi Zampa.



Alberto Sordi
ha recitato anche nei film:
Lo scopone scientifico nel 1972,
Polvere di stelle nel 1973,
Un borghese piccolo piccolo nel 1977,
e Il marchese del Grillo nel 1980.
Alberto Sordi è stato anche regista.
In tutti i film Alberto Sordi
ha saputo interpretare
personaggi comici
e personaggi drammatici.
Per esempio ha interpretato
il personaggio di un magistrato,
di un medico, di un detenuto,
di un emigrato, di un seduttore,
di un soldato, di un tassista,
di un vigile, di un attore eccetera.
È diventato famoso
soprattutto come attore comico.
L’ultimo film di Alberto Sordi
è stato Incontri proibiti del 1998.
In questo film Alberto Sordi
è stato attore e regista.



Alberto Sordi ha ricevuto
molti premi: tre Nastri d'Argento,
sette David di Donatello,
due Grolle d'Oro, un Orso d'Oro
a Berlino e un Leone d'Oro
per la carriera a Venezia nel 1995.

--- 261 notizie_estero_2003_2.1.txt ---

Le manifestazioni per la pace



Nei mesi di febbraio e marzo,
in moltissime città di tutto il mondo,
milioni di persone hanno fatto
manifestazioni per la pace.
Per esempio, le persone
hanno fatto manifestazioni
a Londra in Inghilterra, a Parigi in Francia,
a Roma in Italia, a New York
negli Stati Uniti d’America,
a Tokyo in Giappone, a Melbourne
in Australia eccetera.
In Italia, a Roma, a febbraio
c’è stata la manifestazione
più grande del mondo.



Durante le manifestazioni
milioni di persone hanno attraversato
le strade principali delle città.
Le persone che hanno partecipato
alle manifestazioni
portavano le bandiere della pace,
cioè bandiere colorate
con i colori dell’arcobaleno.



Le persone hanno fatto
le manifestazioni per chiedere
agli Stati Uniti d’America
e all’Inghilterra
di non fare la guerra contro l’Iraq.
Parliamo della guerra contro l’Iraq
nella “Prima pagina”
di questo numero di dueparole.



Per chiedere agli Stati Uniti
e all’Inghilterra di fermare la guerra,
in tutto il mondo moltissime persone
continuano a fare manifestazioni
e organizzare iniziative per la pace.
In Italia molte persone
contrarie alla guerra all’Iraq
hanno appeso le bandiere della pace
ai balconi e alle finestre delle case.



Secondo noi di dueparole 
le organizzazioni internazionali
come l’ONU,
Organizzazione delle Nazioni Unite,
devono impegnarsi a trovare
una soluzione di pace
per far finire la guerra
tra gli Stati Uniti d’America
e l’Iraq.

--- 262 notizie_estero_2003_2.2.txt ---

L’Iraq



L’Iraq è un grande Stato
della penisola arabica.
La capitale dell’Iraq è Bagdad.
Gli abitanti dell’Iraq
sono circa 23 milioni,
parlano la lingua araba
e sono quasi tutti
di religione islamica.
L’Iraq è ricco di petrolio
e ha molte industrie.
L’Iraq è una Repubblica. Dal 1979
il Presidente della Repubblica
è il generale Saddam Hussein.

--- 263 notizie_estero_2003_2.3.txt ---

Chi è Saddam Hussein



Saddam Hussein
è nato a Tikrit, in Iraq, nel 1937
ed è di religione islamica.
Dal 1956 fa parte del partito Baath.
Dal 1979 Saddam Hussein
è il Presidente dell’Iraq.
In pochi anni è diventato
un dittatore, cioè è riuscito ad avere
tutto il potere nello stato iracheno.
Saddam Hussein
è anche capo dell’esercito,
è il presidente
del partito unico Baath,
ed è il presidente del Consiglio
del Comando della Rivoluzione
(CCR). Saddam Hussein
ha fatto entrare nel CCR
molti suoi familiari e amici.
Così il CCR approva
tutte le decisioni di Saddam Hussein.



Da quando è Presidente dell’Iraq,
Saddam Hussein ha preso
molte decisioni importanti.
Ha tolto ai privati
i giacimenti di petrolio
e li ha fatti diventare
proprietà dello stato iracheno.
Ha diviso la terra tra i contadini
e ha eliminato le grandi proprietà.



Negli anni scorsi  Saddam Hussein
ha comprato armi e macchinari
da molte industrie europee,
americane e sovietiche.
Così l’esercito iracheno
è diventato l’esercito più forte
dei paesi arabi. Saddam Hussein
ha comprato anche armi chimiche.
Le armi chimiche sono gas velenosi
che possono uccidere in pochi minuti
le persone che li respirano
o li assorbono attraverso la pelle.
Le leggi internazionali proibiscono
a tutti i governi
di usare le armi chimiche.
Invece Saddam Hussein
ha usato le armi chimiche.



Nel 1980 Saddam Hussein
ha dichiarato guerra all’Iran
per impadronirsi
di alcuni terrirori iraniani.
La guerra è durata 8 anni
e ha provocato circa un milione
di morti e molti danni.
Nel 1990 Saddam Hussein
ha ordinato all’esercito iracheno
di invadere il Kuwait.
L’Onu ha condannato
l’invasione del Kuwait
e ha deciso di bloccare
il commercio tra l’Iraq
e gli altri Paesi.
Dopo molti tentativi inutili
di risolvere i problemi
con le trattative diplomatiche,
nel novembre 1990,
l’Onu ha autorizzato
la guerra contro l’Iraq.
La guerra è cominciata nel 1991
ed è durata due mesi. Nel 1991,
alla guerra contro l’Iraq
hanno partecipato
le forze armate di 28 Paesi.
Le forze armate dei 28 Paesi
erano comandate dai capi militari
degli Stati Uniti d’America (Usa).

--- 264 notizie_italia_2003_2.1.txt ---

Le barriere architettoniche



Per l'Anno Europeo del disabile
i governi dei Paesi europei
hanno deciso
di impegnarsi a eliminare
le barriere architettoniche.



Le barriere architettoniche
sono gli ostacoli materiali
come i gradini, le scalinate,
le porte e gli ascensori stretti.
Questi ostacoli
impediscono alle persone disabili
di entrare nei luoghi pubblici
e di usare i mezzi di trasporto
come i treni, gli aerei, gli autobus.



Spesso le persone disabili
che usano la sedia a rotelle
per muoversi
non possono andare dove vogliono.
Infatti gli uffici, i cinema,
i teatri, i bar e anche le case
hanno le porte degli ascensori,
dei bagni e degli edifici
troppo strette. Perciò
le sedie a rotelle
non riescono a passare.



Spesso le persone disabili
non possono fare sport
perché trovano
molte barriere architettoniche
nei campi sportivi, nelle palestre
e nelle piscine.



Secondo l'Unione Europea
le persone disabili hanno il diritto
di andare dove vogliono,
come tutte le altre persone.
Perciò i governi devono prendere
i provvedimenti necessari
per eliminare
le barriere architettoniche.



Il 2003 è l'Anno Europeo del disabile:
Parliamo dell’Anno Europeo
del disabile nella “Prima pagina”
di questo numero di dueparole.

--- 265 notizie_italia_2003_2.2.txt ---

Altre barriere



Oltre alle barriere architettoniche,
esistono molte altre barriere.
Per esempio esistono
le barriere linguistiche,
le barriere culturali,
le barriere sociali,
le barriere tecnologiche eccetera.
Queste barriere
impediscono alle persone disabili
di partecipare
alla vita culturale e sociale.



Secondo noi di dueparole
queste barriere sono molto gravi
perché limitano la libertà
di alcune persone disabili.
Perciò nel prossimo numero
di dueparole parleremo
delle barriere che impediscono
ad alcune persone disabili
di partecipare attivamente
alla vita culturale, sociale
e politica italiana.

--- 266 notizie_italia_2003_2.3.txt ---

La Giornata FAI di Primavera 2003



Il 22 e 23 marzo 2003 il FAI
ha organizzato l’undicesima
Giornata FAI di Primavera.
Il FAI, Fondo per l’Ambiente Italiano,
è un’associazione di persone
che proteggono e fanno conoscere
l’arte e l’ambiente naturale
dell’Italia.
L’Italia è ricca di opere d’arte
e di ambienti naturali
molto belli e importanti.



I responsabili delle opere d’arte
e degli ambienti naturali
non hanno i soldi necessari
per affidare agli esperti
la cura dei monumenti
e degli ambienti naturali.
Perciò spesso le opere d’arte
e gli ambienti naturali
sono poco curati
e rischiano di rovinarsi.



I soci del FAI lavorano con impegno
per recuperare e restaurare
monumenti e parchi,
ville e castelli antichi,
spiagge, boschi, eccetera.
I soci del FAI sono volontari,
cioè sono persone che lavorano gratis.
Ogni anno organizzano
la Giornata FAI di Primavera.



Nella Giornata FAI di Primavera
i soci organizzano visite gratuite
a riserve naturali, a monumenti e musei
che di solito sono chiusi
e non si possono visitare.
Il numero delle persone
che partecipano alle visite
della Giornata FAI di Primavera
aumenta ogni anno.

--- 267 notizie_italia_2003_2.4.txt ---

Il “Libro bianco sul welfare”



Nel mese di febbraio 2003,
il Ministro del lavoro
e delle politiche sociali,
Roberto Maroni,
ha presentato
il Libro bianco sul welfare .
Il Libro bianco sul welfare
è un documento ufficiale
del Governo italiano.



Nel Libro bianco sul welfare
il Ministro Maroni dà indicazioni
sulle iniziative necessarie
per migliorare la qualità
della vita dei cittadini.
Secondo il Ministro
bisogna aiutare le famiglie
a vivere meglio.
Ad esempio bisogna aiutare
le famiglie giovani
a comprare una casa,
oppure bisogna far pagare
poche tasse alle famiglie
che hanno figli.



Inoltre nel Libro bianco sul welfare
il Ministro ha scritto
che bisogna aiutare
le persone molto povere
attraverso il reddito
di ultima istanza .
Il reddito di ultima istanza
è il contributo in denaro
dato da enti locali, cioè regioni,
province, comuni.
Le persone molto povere
possono avere questo contributo,
finché non riescono
a trovare un lavoro
e a mantenersi da sole.



Secondo il Ministro bisogna aiutare
anche le persone anziane
e le persone disabili. Ad esempio,
le persone anziane ammalate
che non possono vivere da sole
e hanno bisogno di assistenza
hanno diritto ad avere
più soldi per pagare
le persone che le assistono.
Oppure le persone disabili
hanno il diritto
di frequentare le scuole,
di trovare e  mantenere un lavoro.



Ora il Ministro ha il compito
di realizzare le indicazioni
del Libro bianco sul welfare .
Per realizzare queste indicazioni
il Ministro si è impegnato
a dare più soldi agli enti locali.
Infatti gli enti locali sono
le istituzioni più vicine ai cittadini
e conoscono bene i loro bisogni.

--- 268 notizie_italia_2003_2.5.txt ---

Spieghiamo alcune parole del testo
“Il Libro bianco sul welfare”



Libro bianco è un documento
pubblicato da istituzioni,
enti pubblici o associazioni
per far conoscere a tutti
i problemi che interessano
tutti i cittadini.

Welfare è una parola inglese
che significa “benessere”.
Welfare State indica
“le politiche sociali dello Stato”.
Le politiche sociali di uno Stato
servono a garantire
a tutti i cittadini
un reddito e i servizi sociali
più importanti
come l’assistenza medica,
le cure in ospedale, la scuola
eccetera.

--- 269 notizie_italia_2003_2.6.txt ---

Il “Numero Verde” del Ministero
del lavoro e delle politiche sociali



Il Ministro del lavoro
e delle politiche sociali
ha messo a disposizione
di tutti i cittadini
un Numero Verde.



Il Numero Verde
è un numero speciale di telefono.
Quando telefoniamo
a un Numero Verde,
non paghiamo nulla,
cioè la nostra telefonata è gratis.
Il Numero Verde
serve per dare informazioni e servizi
alle persone che telefonano.



Dal mese di febbraio, i cittadini
possono telefonare al Numero Verde
del Ministero del lavoro
e delle politiche sociali
per avere informazioni sul lavoro
e sui diritti dei cittadini.



I cittadini che telefonano
al Numero Verde
del Ministero del lavoro
e delle politiche sociali
possono avere informazioni
sui contratti di lavoro,
oppure sulle leggi
che possono aiutare le persone
a trovare un lavoro.



I cittadini possono avere
informazioni per telefono
anche sulle leggi
che regolano l’assistenza
per le persone anziane o disabili
oppure sulle leggi che regolano
il lavoro per gli stranieri immigrati.
I cittadini possono telefonare
a questo Numero Verde
anche per avere informazioni
sulle associazioni che aiutano
le persone a risolvere i loro problemi.



Il Numero Verde del Ministero
del lavoro e delle politiche sociali
è 800-196.196.
Funziona dal lunedì al venerdì,
dalle ore 9.00 fino alle ore 20.00.
Il sabato funziona
dalle ore 9.00 fino alle ore 13.00.

--- 270 spettacoli_2003_2.1.txt ---

"Prova a prendermi"



A gennaio 2003 è uscito
il nuovo film di Steven Spielberg.
Il titolo del nuovo film
di Steven Spielberg
è Prova a prendermi .



Steven Spielberg è un regista
degli Stati Uniti d'America.
Alcuni film famosi
di Steven Spielberg sono:
Lo squalo del 1975,
E.T. L'extraterrestre del 1982,
Hook Capitan Uncino del 1991,
Jurassic Park del 1993,
Schindler List del 1993,
Salvate il soldato Ryan del 1998,
Minority report del 2001.



Il film Prova a prendermi
racconta la storia di un ragazzo
che si chiama Frank W. Abagnale.
La storia raccontata nel film
è una storia vera.



Frank vive con i suoi genitori
ed è un ragazzo felice.
Dopo un po' di tempo, però
il padre di Frank ha problemi
con il lavoro e con la moglie.



I genitori di Frank divorziano
e Frank decide
di scappare di casa.



Frank ha solo 16 anni,
non ha un lavoro
e non ha soldi per vivere.
Decide di truffare le banche
e perciò usa assegni falsi.
Per guadagnare soldi,
Frank fa finta di essere
prima un pilota di aereo,
poi un medico, infine un avvocato.



La polizia vuole catturare Frank
perché ha truffato
molte banche e molte persone.
Il poliziotto che cerca Frank
si chiama Carl.
Per Carl non è facile
catturare Frank , perché Frank
riesce sempre a scappare.



Dopo molte avventure
Carl cattura Frank
e Frank va in prigione.



Frank comincia
a collaborare con la polizia
perché sa riconoscere
gli assegni falsi dei truffatori.
e così esce di prigione.



Due attori molto famosi
recitano nel film
Prova a prendermi :
l'attore Leonardo Di Caprio
che fa la parte di Frank,
e l'attore Tom Hanks,
che fa la parte del poliziotto Carl.



Alla fine che cosa fanno
Carl e Frank?
Se vuoi saperlo,
vai al cinema a vedere il film.

--- 271 spettacoli_2003_2.2.txt ---

I premi Oscar del 2003



Il 23 marzo, a Los Angeles,
negli Stati Uniti d'America,
sono stati assegnati
i premi Oscar.



Il film Chicago 
ha vinto sei premi Oscar.
Il film Chicago è un musical ,
cioè un film in cui gli attori
non solo recitano,
ma cantano e ballano.



Gli esperti del cinema
hanno assegnato
molti altri premi Oscar,
per esempio, al migliore regista,
agli attori più bravi,
a chi ha scritto la storia più bella.



Roman Polanski ha vinto l’Oscar
come migliore regista del 2003.
Roman Polanski ha vinto l’Oscar
come regista del film Il pianista .



Gli attori Adrien Brody
e Nicole Kidman hanno vinto l’Oscar
perché sono stati gli attori più bravi.
L'attore Adrien Brody
ha recitato nel film Il pianista.
L'attrice Nicole Kidman
ha recitato nel film The Hours.



Il regista spagnolo Pedro Almodòvar
ha ricevuto il premio Oscar
perché ha scritto la storia
del film Parla con lei.



Quest'anno alcuni artisti del cinema
non hanno voluto partecipare
alla premiazione
per protestare
contro la guerra all'Iraq.

--- 272 spettacoli_2003_2.3.txt ---

Il premio Oscar



Il premio Oscar
è una statuetta dorata.
Ogni anno il film più bello,
il regista migliore
e gli attori più bravi
ricevono il premio Oscar.
Anche altre persone
ricevono il premio Oscar:
per esempio chi scrive
le storie del film,
chi trucca gli attori, chi fa i costumi,
chi fa le musiche dei film,
eccetera.

--- 273 prima_pagina_2003_5.1.txt ---

Moltissimi lavoratori italiani
hanno partecipato allo sciopero generale



Il 24 ottobre
moltissimi lavoratori italiani
hanno partecipato
allo sciopero generale.
Questi lavoratori
hanno fatto manifestazioni
in molte città italiane
per protestare
contro la riforma delle pensioni.
La riforma è stata proposta
dal ministro del welfare
Umberto Maroni.
Parleremo della riforma delle pensioni
nel prossimo numero di dueparole.



Hanno organizzato
lo sciopero generale
i rappresentanti
dei 3 maggiori sindacati italiani:
CGIL, CISL e UIL.
I sindacati sono
associazioni di lavoratori
che difendono gli interessi
economici e professionali
delle varie categorie di lavoratori.
Quando i rappresentanti dei sindacati
organizzano uno sciopero generale,
scioperano i lavoratori
di tutte le categorie.

--- 274 vita_in_casa_2003_5.1.txt ---

Che cosa fare
per usare bene gli alimenti



L'Oms è l'Organizzazione
mondiale della sanità.
L'Oms fa ricerche sui problemi
che riguardano la salute.
Con queste ricerche l'Oms cerca
di migliorare le condizioni di vita
e di salute delle persone
di tutto il mondo.



L'Oms ha scritto alcune regole
che ci insegnano a usare bene
gli alimenti. Riportiamo alcune regole.
Teniamo cucina e fornelli
sempre puliti.
Prima di toccare gli alimenti
laviamoci bene le mani.
Coprire sempre gli alimenti:
così li proteggiamo
da insetti e altri animali.



Per cuocere gli alimenti
usiamo acqua pulita.
Poi mangiamo
gli alimenti appena cotti.
Se non mangiamo subito
gli alimenti cotti,
dobbiamo conservarli bene:
prima lasciamoli raffreddare
completamente. Poi conserviamoli
nel frigorifero, per 2 o 3 giorni,
in recipienti di vetro
o di plastica per alimenti.
Oppure surgeliamoli,
se abbiamo un frigorifero
con un buon surgelatore.
Togliamo dal frigorifero gli alimenti
e lasciamoli a temperatura ambiente
per un po' di tempo.
Poi facciamoli riscaldare.

--- 275 vita_in_casa_2003_5.2.txt ---

Le etichette sui prodotti alimentari



Sulla conezione
di ogni prodotto alimentare
c'è un'etichetta.
Sull'etichetta possiamo leggere
alcune informazioni utili:
- come si chiama il prodotto
e che cos'è;
- il nome e l'indirizzo
della fabbrica  che ha prodotto
o confezionato l'alimento;
- il peso o il volume del prodotto,
cioè quanto cibo  c'è nella confezione;
- gli ingredienti che compongono
il prodotto;



- gli additivi. Questi sono sostanze
che servono a conservare il prodotto
e a migliorare il suo aspetto.
Per esempio i coloranti sono additivi.
- Come bisogna usare il prodotto;
- come bisogna conservarlo;
- la data di scadenza del prodotto.
Dopo la data indicata,
il prodotto può andare a male,
cioè può essere cattivo da mangiare.
Quando facciamo la spesa
dobbiamo controllare sempre
le date di scadenza
dei prodotti alimentari.

--- 276 vita_in_casa_2003_5.3.txt ---

Una giornata vegetariana



Se vogliamo affrontare in buona salute
l'inizio della primavera,
almeno una volta alla settimana,
mangiamo cibi vegetariani,
a base di verdure crude o cotte.
Ecco una ricetta gustosa
e facile da preparare.

Tortino di fagioli

Che cosa serve
- 1 scatola da 250 grammi
di fagioli borlotti lessati
- sale
- mezza cipolla
- 1 manciata di prezzemolo
- 1 spicchio d'aglio
- 1 cucchiaio di olio di oliva
- 1 cucchiaino di salsa tamari
- 1 manciata di pangrattato

Che cosa devo fare

Metto lo spicchio d'aglio a pezzi
nell'olio. Scolo i fagioli
e li sciacquo rapidamente
sotto l'acqua corrente.
Li metto nel frullatore
con un pizzico di sale e li frullo
finché diventano una crema.
Trito finemente il prezzemolo
e la cipolla e li mescolo
alla crema di fagioli.
Aggiungo infine un cucchiaino
di salsa tamari.
Intanto faccio scaldare il forno
a temperatura media.
Con l'olio ungo un tegame da forno.
Verso la crema di fagioli
nel tegame da forno
e la cospargo di pangrattato.
Faccio cuocere per venti minuti,
finché la superficie della crema
diventa dorata.
Servo a tavola ben caldo.

--- 277 sport_2003_5.1.txt ---

Un giovane tifoso è morto
per gli scontri tra tifosi e poliziotti



Il 20 settembre 2003,
un giovane tifoso
della squadra del Napoli
è morto per gli incidenti
che ci sono stati allo stadio
di calcio della città di Avellino.
Il giovane tifoso aveva 20 anni
e si chiamava Sergio Ercolano.
Sergio è caduto dal secondo piano
dello stadio di Avellino
durante gli scontri
tra i tifosi e i poliziotti.
A causa degli scontri
Sergio è stato soccorso
con ritardo e perciò
i medici non hanno potuto salvarlo.
Due giorni dopo gli incidenti
Sergio Ercolano è morto.



Purtroppo, negli stadi di calcio,
spesso avvengono incidenti,
perché i tifosi delle squadre
che giocano la partita
si scontrano con molta violenza.
Allo stadio di Avellino
i tifosi napoletani hanno portato
bastoni e sbarre di ferro
per picchiare gli avversari.
Molti avevano il passamontagna,
cioè una specie di cappello
che copre tutta la faccia. I tifosi
si mettono il passamontagna
così i poliziotti non possono vedere
la loro faccia e riconoscerli.



I tifosi sono entrati di corsa
nel campo di gioco e hanno strappato
le reti delle porte di gioco,
hanno rotto i cartelloni pubblicitari,
hanno lanciato bottiglie e pietre.
I poliziotti hanno arrestato
i tifosi più violenti,
hanno filmato e fotografato
molti altri tifosi che partecipavano
agli scontri, così hanno potuto
riconoscere le persone.
Nello stadio di Avellino,
la squadra dell’Avellino
e la squadra del Napoli
dovevano giocare
una partita di calcio.
Dopo questi scontri violenti,
l’arbitro ha deciso
di non far giocare più la partita.
I dirigenti della Lega calcio,
cioè dell’associazione
di tutte le squadre di calcio,
hanno deciso di punire
la squadra del Napoli
perché i suoi tifosi
si sono comportati in modo violento.
Perciò il Napoli dovrà  giocare
le prossime cinque partite
a porte chiuse,
cioè senza tifosi e senza spettatori.
Inoltre, i dirigenti hanno deciso
che la squadra del Napoli
non potrà giocare nello stadio
di Napoli fino al 18 novembre.

--- 278 sport_2003_5.2.txt ---

La nazionale italiana di pallavolo
vince il Campionato europeo 2003



A settembre, la squadra
nazionale italiana di pallavolo
ha vinto il Campionato europeo
del 2003, che si è svolto
a Berlino, in Germania.
Al Campionato europeo di pallavolo
hanno partecipato dodici squadre
di diversi paesi europei.
Il 14 settembre, la squadra
della nazionale italiana
e la squadra della nazionale francese
hanno giocato la partita finale.
La squadra italiana ha battuto
la squadra francese
con il risultato di 3-2.
La partita finale è stata lunga
e molto combattuta.
La squadra italiana
ha vinto la squadra francese,
perché nell’ultima parte della partita
ha giocato in modo perfetto,
senza fare errori. Quindi,
la squadra della nazionale italiana
è arrivata al primo posto
della classifica del Campionato
e ha vinto la medaglia d’oro.
La squadra della nazionale francese
è arrivata al secondo posto
e ha vinto la medaglia d’argento.
La squadra della nazionale russa,
che ha battuto la squadra
della Serbia-Montenegro,
è arrivata al terzo posto
e ha vinto la medaglia di bronzo.
La squadra della nazionale italiana
ha vinto già quattro volte
il Campionato mondiale di pallavolo.

--- 279 cultura_2003_5.1.txt ---

Coetzee ha vinto il premio Nobel
per la letteratura del 2003



Lo scrittore sudafricano
John Maxwell Coetzee ha ricevuto
il premio Nobel per la letteratura
per il 2003.



Coetzee è nato a Città del Capo
in Sudafrica, il 9 febbraio 1940.
Suo padre era un avvocato,
sua madre faceva l'insegnante.
Coetzee ha studiato in Inghilterra,
dove ha fatto il programmatore
di computer. Coetzee ha studiato
letteratura e filosofia in Texas,
negli Stati Uniti d’America, nel 1969,
e ha insegnato Letteratura inglese
all'Università di Città del Capo,
in Australia e negli Stati Uniti.



Coetzee ha iniziato
a scrivere romanzi nel 1974
e ha vinto molti premi importanti
in tutto il mondo.
Oltre al premio Nobel, ha vinto
molti premi in tutto il mondo.
Anche in Italia ha ricevuto
molti premi: per esempio
il Premio Feronia, il Premio Scanno,
il Premio Grinzane eccetera.



Coetzee scrive i suoi romanzi
in lingua inglese.
Il primo romanzo importante
di Coetzee è Aspettando i barbari
del 1980. In questo romanzo
Coetzee affronta il problema
dei rapporti tra giustizia e governo.



Il romanzo più famoso di Coetzee
è Vergogna del 1999.
Questo romanzo è stato pubblicato
in Italia dalla casa editrice Einaudi
nel 2002. Coetzee ha scritto
molti altri romanzi: ricordiamo,
per esempio La vita e il tempo
di Michael K. del 1983,
Terre al crepuscolo,
del 1987, Infanzia del 1997
e Gioventù del 2002.



Nei suoi romanzi Coetzee
parla del problema dell’ apartheid.
Apartheid è una parola
dell’afrikaans, la lingua ufficiale
della Repubblica sudafricana.
L’ apartheid è la separazione razziale
tra la popolazione bianca
e la popolazione nera del Sudafrica.

--- 280 cultura_2003_5.2.txt ---

Che cosa è il Premio Nobel?



Il premio Nobel è uno dei premi
più importanti del mondo.
Alfred Nobel ha creato
una fondazione che assegna ogni anno
i premi Nobel.
Alfred Nobel è lo studioso svedese
che ha inventato la dinamite
nel 1866. Alfred Nobel era
molto ricco e si interessava
di letteratura, di ingegneria
e di scienze.



Ogni anno un gruppo di studiosi
assegna il premio Nobel a ricercatori,
medici, scrittori e persone
che lavorano per la pace nel mondo.
Ci sono diversi tipi di premi:
per la fisica, la chimica,
la medicina, la letteratura
e la pace.



Il premio Nobel è nato nel 1900
in Svezia. Dal 1900 a oggi
molte persone in tutto il mondo
hanno vinto il premio Nobel.
Molti italiani hanno vinto
il premio Nobel per la letteratura:
il poeta Giosuè Carducci nel 1906
la scrittrice Grazia Deledda nel 1926,
lo scrittore Luigi Pirandello nel 1934,
il poeta Salvatore Quasimodo
nel 1959, il poeta Eugenio Montale
nel 1975. L’ultimo scrittore italiano
che ha vinto il premio Nobel
è stato Dario Fo nel 1997.

--- 281 notizie_estero_2003_5.1.txt ---

Il primo e il secondo ciclo scolastico



Nel mese di settembre
di quest’anno,
a Cancun, in Messico,
i rappresentanti del WTO
hanno organizzato una conferenza
sul commercio nel mondo.



WTO è una sigla inglese
che in italiano significa
 Organizzazione Mondiale
del Commercio .
Questa organizzazione
è nata nel 1995.
Fanno parte del WTO
134 Paesi di tutto il mondo.
Il WTO ha lo scopo
di stabilire le regole
per far crescere il commercio
tra i 134 Paesi.
Per stabilire queste regole,
ogni due anni
i rappresentanti dei 134 Paesi
che fanno parte del WTO
organizzano una conferenza.
La prima conferenza del WTO
c’è stata nel 1999 a Seattle,
negli Stati Uniti d’America.



Durante le conferenze
i rappresentanti
dei 134 Paesi del WTO
si incontrano
e cercano di fare accordi
sulla vendita e l’acquisto di merci
nei paesi che fanno parte del WTO.
Per essere validi,
gli accordi devono essere accettati
dai rappresentanti di tutti i Paesi.



Durante la conferenza di Cancun
i rappresentanti dei Paesi
che fanno parte del WTO
hanno cercato di fare accordi
sullo sviluppo dell’agricoltura.
Hanno anche discusso
della vendita delle merci
nei paesi  poveri,
come molti paesi africani.



Alla fine della conferenza,
i rappresentanti di alcuni paesi africani
non hanno trovato un accordo
con i rappresentanti dei paesi ricchi,
come gli Stati Uniti e l’Europa.
Perciò la conferenza è fallita.

--- 282 notizie_estero_2003_5.2.txt ---

I No global
hanno protestato
contro il WTO



A Cancun, molte persone
hanno organizzato manifestazioni
per protestare contro il Wto.
Queste persone fanno parte
dell’organizzazione  dei No global .
Questa organizzazione è nata
nel 1999 a Seattle, per protestare
contro la prima conferenza del WTO.
I No global
sono contrari alla globalizzazione.



La globalizzazione permette
scambi culturali e commerciali
tra tutti i paesi del mondo.
La globalizzazione è possibile
grazie allo sviluppo di tecnologie,
come il trasporto aereo e Internet.
Con queste tecnologie
paesi anche molto lontani tra loro
possono scambiarsi merci
e informazioni molto velocemente.



I No global dicono che
la globalizzazione
ha alcuni aspetti negativi.
Infatti, i Paesi ricchi hanno
un maggiore
sviluppo industriale e tecnologico
rispetto ai paesi poveri.
Perciò i paesi ricchi
possono diffondere facilmente
la loro cultura e le loro merci
nei paesi poveri.



I No global accusano i  paesi ricchi
che fanno parte del Wto
di imporre in tutto il mondo
la loro cultura e
i loro prodotti commerciali
con la globalizzazione.

--- 283 notizie_italia_2003_5.1.txt ---

Il nuovo codice della strada



Nel mese di agosto 2003,
i deputati e i senatori
del Parlamento italiano
hanno approvato una legge
che modifica il Codice della strada.
Il Codice della strada è l’insieme
delle norme che regolano
la circolazione di macchine, autobus
eccetera sulle strade italiane.
Secondo la nuova legge
la patente di guida vale 20 punti.
La patente di guida è il documento
che permette di guidare.



I responsabili della circolazione,
come i vigili urbani, la polizia eccetera
possono togliere alcuni punti
o tutti i punti della patente
ai cittadini che non rispettano
le regole del Codice della strada.
Il numero dei punti che i responsabili
della circolazione possono togliere
alla patente dei cittadini
dipende dall’importanza delle regole
che i cittadini non hanno rispettato.



Per esempio, i cittadini
che superano i limiti di velocità
possono perdere da due a cinque punti.



I cittadini che guidano
senza cinture di sicurezza
possono perdere cinque punti.
I cittadini che guidano
dopo aver bevuto troppo alcol
possono perdere dieci punti.
I cittadini che guidano
e non rispettano le regole del Codice,
oltre a perdere i punti,
devono anche pagare multe alte.



I cittadini che hanno perso punti
possono recuperare
i punti che hanno perso.
Per recuperare i punti persi
i cittadini devono frequentare
un corso di educazione stradale.



I corsi di educazione stradale
servono per imparare a rispettare
le regole del Codice della strada.
I  corsi per recuperare i punti persi
durano due settimane, e le lezioni
durano due ore al giorno.
I cittadini che hanno perso
alcuni punti dalla patente
possono riacquistare tutti i punti
se per due anni rispettano le regole
del Codice e non perdono punti.

--- 284 notizie_italia_2003_5.2.txt ---

Il blackout elettrico



Il 28 settembre 2003,
alle ore 3 circa del mattino,
c’è stato un blackout elettrico,
cioè è improvvisamente mancata
l’energia elettrica in tutta l’Italia.
Blackout è una parola inglese
che significa “improvvisa e totale
mancanza di energia elettrica”.
L’energia elettrica è prodotta
dalle centrali elettriche
ed è distribuita in tutt’Italia
attraverso la rete elettrica.
L’energia elettrica serve
per accendere le luci nelle case
e nelle strade, per far funzionare
i treni, le metropolitane, i computer
e tutti gli apparecchi elettrici,
come l’aspirapolvere, la lavatrice,
il televisore e il frigorifero.
Il 28 settembre improvvisamente
è mancata la luce e si sono spenti
tutti gli apparecchi elettrici.
Hanno continuato a funzionare
solo gli apparecchi alimentati
dai generatori di corrente, cioè
da apparecchi capaci di produrre
energia elettrica in modo autonomo,
senza prenderla dalla rete elettrica.



La durata del blackout è stata diversa
nelle varie regioni italiane:
nelle regioni del Nord
l’energia elettrica è tornata
dopo poche ore. Invece in Sicilia
l’energia elettrica è tornata
la sera dopo, cioè il 29 settembre.

--- 285 notizie_italia_2003_5.3.txt ---

La riforma della scuola



I ministri del governo italiano
hanno approvato la legge
di riforma della scuola italiana.
La legge di riforma riguarda
l’organizzazione e il funzionamento
della scuola italiana.
Con questa legge i ministri
vogliono introdurre nella scuola
molti cambiamenti
rispetto agli anni passati.
Per esempio i bambini
della scuola primaria
studieranno inglese e informatica.



Secondo la nuova legge,
il sistema scolastico comprende
la scuola dell’infanzia,
il primo ciclo e il secondo ciclo.



La scuola dell’infanzia dura 3 anni.
Possono iscriversi a questa scuola
i bambini e le bambine
che hanno  due anni e mezzo.



Il primo ciclo dura 8 anni.
È diviso in scuola primaria,
che dura 5 anni,
e in scuola secondaria
di primo grado, che dura 3 anni.



Nel secondo ciclo
gli studenti possono scegliere
di iscriversi ad un liceo
o a un istituto di istruzione
e formazione professionale.

--- 286 notizie_italia_2003_5.4.txt ---

Il primo e il secondo ciclo scolastico



Da quest’anno, nel primo ciclo,
i bambini e le bambine
che hanno cinque anni e mezzo
possono frequentare la prima classe
della scuola primaria.
Invece prima solo i bambini
e le bambine di 6 anni potevano
iscriversi alla prima classe.



Negli anni passati,
alla fine della quinta classe
gli studenti dovevano fare un esame.
Invece con la nuova legge
gli studenti faranno un esame
solo alla fine dell’ottavo anno.



Nella scuola primaria,
oltre alla lingua italiana,
i bambini e le bambine studieranno
un’altra lingua europea,
per esempio l’inglese.
Inoltre studieranno informatica,
per imparare a usare il computer.



Secondo la nuova legge,
in ogni classe ci sarà un maestro
che insegnerà le materie principali,
come italiano, matematica,
storia e geografia.
Il maestro organizzerà il lavoro
degli altri maestri che si occupano
delle attività di laboratorio,
come disegno e ginnastica.



Nella scuola secondaria
di primo grado, oltre all’italiano
gli studenti studieranno
altre due lingue europee.



Dopo il primo ciclo,
gli studenti potranno frequentare
un liceo o un istituto di istruzione
e formazione professionale.
Gli studenti potranno scegliere
tra 8 tipi di licei che durano 5 anni.
Durante gli anni del liceo
gli studenti potranno fare
esperienze pratiche nelle università
o nelle aziende.
Alla fine del quinto anno gli studenti
dovranno dare un esame di stato.
Dopo l’esame di stato, gli stuenti,
se vogliono, potranno
iscriversi all’università.



Gli studenti che frequenteranno
gli istituti di istruzione
e formazione professionale,
dopo tre anni, avranno una qualifica,
cioè un certificato che permette
di cercare lavoro nelle aziende.
Gli studenti che frequenteranno
anche il quarto anno
avranno un diploma.
Gli studenti che frequenteranno
anche il quinto anno
faranno l’esame di Stato
per iscriversi all’università.
Mentre frequentano la scuola
gli studenti di questi istituti
faranno fare anche
esperienze di lavoro nelle aziende.
Durante il secondo ciclo
gli studenti che vogliono cambiare
il loro indirizzo di studi
potranno passare da tipo di liceo
a un altro tipo di liceo.
Oppure potranno passare da un liceo
a un istituto professionale
e viceversa.

--- 287 spettacoli_2003_5.1.txt ---

“Appuntamento a Belleville”



Dal 26 settembre 2003,
al cinema puoi vedere un nuovo film.
Il titolo del film è
Appuntamento a Belleville.
Questo film è un cartone animato
per bambini e per adulti.



Appuntamento a Belleville
racconta la storia
di un bambino che vive con la nonna
in un quartiere della periferia
di Parigi, in Francia.
Il bambino si chiama Champion.
La nonna si chiama Madame Souza.



Champion è un bambino molto triste.
La nonna non sa cosa fare
per rendere felice Champion.
La nonna cerca di divertire Champion
con la musica. Gli regala
un cane che si chiama Bruno.
Ma la musica e il cane
non riescono a rallegrare Champion.
La nonna capisce
che a Champion piace pedalare,
gli regala un triciclo,
così Champion può pedalare.
Infatti il triciclo rende Champion
molto felice.



Gli anni passano, Champion cresce
e diventa un ciclista molto bravo.
Infatti partecipa al Tour de France,
cioè al Giro ciclistico della Francia.
Durante una salita molto faticosa
del giro della Francia, Champion
si ferma. Alcune persone
rapiscono Champion e lo portano
a Belleville, una città americana.
La nonna cerca Champion
con l’aiuto del cane Bruno.
Arriva a Belleville e conosce
tre anziane signore
che facevano le cantanti
a Belleville quando erano giovani.
Le tre signore erano chiamate
 Les triplettes de Belleville .
Le tre signore di Belleville
aiutano la nonna a cercare Champion
e a liberarlo dai suoi rapitori.
La ricerca sarà lunga
e piena di avventure.



Nonna Souza riuscirà
a ritrovare Champion
con l’aiuto del cane Bruno
e delle tre signore di Belleville?
Se vuoi saperlo, vai al cinema a vedere
il film Appuntamento a Belleville .

--- 288 spettacoli_2003_5.2.txt ---

“GT Ragazzi”



RaiTre, ore 15.10, dal lunedì al venerdì 



Anche quest’anno,
dal lunedì al venerdì,
puoi vedere il GT Ragazzi
alle ore 15.10, su RaiTre.
Ogni puntata
del GT Ragazzi dura quasi 13 minuti.



Il GT Ragazzi è un telegiornale
che informa i ragazzi e le ragazze
che hanno un’età tra gli 8 e i 14 anni.
Le notizie del GT Ragazzi riguardano
la cronaca italiana ed estera,
le curiosità che arrivano
da tutto il mondo,
la musica, il cinema, lo sport,
le mode giovanili e la cultura.



Le giornalista Paola Sensini
e Valentina Martelli
presentano il GT Ragazzi.



Spesso le giornaliste
si collegano con le scuole
e chiedono agli alunni e alle alunne
la loro opinione
sulle notizie trasmesse.



Inoltre, due volte a settimana
il GT Ragazzi ospita una classe
di una scuola elementare o
di una scuola media italiana.
La mattina, gli alunni e le alunne
seguono il lavoro dei giornalisti
per preparare il GT Ragazzi.
Poi, durante la trasmissione.
raccontano le loro esperienze
o commentano le notizie
più importanti del GT Ragazzi.

--- 289 prima_pagina_2001_1.1.txt ---

I risultati delle elezioni del 13 maggio



Il 13 maggio gli italiani 
hanno votato per eleggere 
i 630 deputati e i 315 senatori 
del Parlamento italiano. 
 


La maggior parte dei partiti 
e dei gruppi politici si è divisa 
in due grandi schieramenti: 
l’Ulivo e la Casa delle libertà 
 


L’Ulivo è l’insieme 
dei partiti di centro-sinistra. 
Questi partiti sono: 
i Democratici di Sinistra, 
la Margherita, il Girasole e 
il Partito dei Comunisti Italiani. 
Il capo dell’Ulivo 
è Francesco Rutelli. 
 


La Casa delle libertà è l’insieme 
dei partiti di centro-destra. 
Questi partiti sono: 
Forza Italia, Alleanza Nazionale, 
il Biancofiore, la Lega Nord e 
il Nuovo Partito Socialista Italiano. 
Il capo della Casa delle libertà 
è Silvio Berlusconi. 
 


Alla Camera la Casa delle libertà 
ha ottenuto 365 deputati; 
l’Ulivo ha ottenuto 250 deputati. 
Al Senato la Casa delle libertà 
ha ottenuto 177 senatori; 
l’Ulivo ha ottenuto 128 senatori. 
 


Alcuni partiti 
si sono presentati da soli, 
cioè non facevano parte 
dei due principali gruppi, 
l’Ulivo e la Casa delle libertà. 
I partiti più importanti 
che si sono presentati da soli sono: 
Rifondazione Comunista, Lista Bonino, 
Democrazia Europea, l’Italia dei Valori. 
 


Rifondazione Comunista ha ottenuto 
11 deputati e 3 senatori; 
Democrazia Europea ha ottenuto 
2 senatori;  l’Italia dei valori 
ha ottenuto un senatore. 
La Lista Bonino non ha ottenuto 
nessun deputato e nessun senatore. 
 


In alcuni comuni gli italiani 
hanno votato per eleggere il Sindaco. 
A Milano i cittadini hanno scelto 
per la seconda volta Gabriele Albertini 
che fa parte della Casa delle libertà. 
Il nuovo sindaco di Roma 
è Walter Veltroni. 
Il nuovo sindaco di Napoli 
è Rosa Russo Jervolino. 
Il nuovo sindaco di Torino 
è  Sergio Chiamparino. 
Veltroni, Jervolino e Chiamparino 
fanno parte dei partiti 
di centro-sinistra. 


--- 290 vita_in_casa_2001_1.1.txt ---

La dieta



Quando arriva l'estate 
molte persone vogliono dimagrire 
e perciò fanno una dieta. 
Quando le persone fanno una dieta 
mangiano meno del solito 
e soprattutto mangiano in modo regolare. 
Anche noi, se vogliamo dimagrire un po' 
mangiamo un po' meno e soprattutto 
facciamo alcuni esercizi fisici. 
Anche se decidiamo di fare una dieta, 
dobbiamo mangiare tutti i tipi di cibo. 
Il nostro corpo ha bisogno 
di tutti gli elementi nutritivi, 
come vitamine, sali minerali, grassi, 
proteine, carboidrati e zuccheri 
che si trovano nei diversi cibi. 
 


Ecco alcuni consigli per la dieta. 
- Cominciamo il pranzo e la cena 
con un'abbondante insalata mista 
condita con un cucchiaio di olio 
e alcune gocce di limone. L'insalata 
riempie lo stomaco e toglie la fame. 
-  Mangiamo la pasta fina, 
come capellini e tagliolini, 
perché questo tipo di pasta 
si gonfia con la cottura 
e assorbe molta acqua. 
Perciò 40-50 grammi di pasta fina 
bastano per una porzione normale. 
Invece della pasta, 
possiamo mangiare spesso il riso. 
 


Se mangiamo la pasta o il riso, 
evitiamo di mangiare il pane. 
Mangiamo spesso minestre 
di verdure bollite e condite 
con un cucchiaino olio crudo. 
- Mangiamo poco formaggio, 
perché contiene molti grassi. 
Cuociamo la carne alla griglia 
senza usare olio o burro 
e condiamola con erbe aromatiche. 
Cuociamo pollo e tacchino senza pelle. 
Cuociamo il pesce alla griglia 
o lesso e condiamolo 
con limone e erbe aromatiche. 
Mangiamo molta verdura, cotta o cruda, 
con pochissimo olio crudo. 
- Non usiamo salse, maionese 
e sughi fatti con molto condimento. 
Beviamo molta acqua durante il giorno. 
Se durante il giorno ci viene fame, 
possiamo mangiare un frutto 
o alcune carote crude. 


--- 291 vita_in_casa_2001_1.2.txt ---

Il riso



Il riso è un alimento diffuso 
in tutto il mondo. Il riso è ricco 
di molti elementi nutritivi, 
preziosi per il nostro organismo, 
come le proteine, i carboidrati, 
le vitamine e i sali minerali. 
 


Il riso integrale, cioè il riso 
con i chicchi coperti dalla buccia, 
contiene anche molta fibra. 
Il riso brillato, 
cioè il riso senza la buccia, 
è molto digeribile. 
Questo tipo di riso è indicato 
per chi ha disturbi di digestione, 
per gli anziani e i bambini. 
 


Il riso è usato in tutte le diete. 
Va bene nelle diete degli sportivi. 
E' utile nelle diete dimagranti 
perché toglie la fame ed è leggero. 
Il riso è utile per curare i disturbi 
dell'intestino, dello stomaco 
e soprattutto l'ulcera. 
 


Ci sono diversi tipi di riso, 
adatti per le varie ricette. 
Quando compriamo il riso, 
leggiamo sulla confezione 
che ricette possiamo fare 
con quel tipo di riso. 

--- 292 sport_2001_1.1.txt ---

Divertirsi con gli sport durante l'estate



In estate molte persone 
prendono le ferie, 
smettono di lavorare 
e vanno in vacanza 
al mare o in montagna. 
In vacanza le persone 
si riposano, si divertono 
e possono dedicarsi 
alle attività preferite. 
 


In estate il tempo è bello 
e le giornate sono lunghe: 
perciò possiamo stare 
molto tempo all'aria aperta 
e praticare gli sport preferiti. 
Al mare o in montagna 
lo sport all'aria aperta 
fa bene alla salute. 
Infatti respiriamo 
aria pulita e ricca di ossigeno. 
 


Nei luoghi di montagna 
o di mare 
dove siamo in vacanza 
possiamo fare molti sport 
facili e poco costosi, 
da soli o in compagnia. 


--- 293 sport_2001_1.2.txt ---

Quali sport possiamo praticare?



Nei luoghi di vacanza 
quasi sempre ci sono attrezzature 
per praticare vari sport; 
possiamo fare ginnastica, 
giocare a tennis, a ping-pong, 
a calcio, a calcetto, a bocce, 
a pallavolo e a pallacanestro. 
Possiamo andare a cavallo; 
possiamo nuotare 
e giocare a pallanuoto in piscina. 
 


Per divertirci 
e per fare nuove amicizie 
possiamo anche partecipare 
alle gare sportive organizzate 
nei luoghi di vacanza. 

--- 294 cultura_2001_1.1.txt ---

Il nuovo censimento dei cittadini italiani



L'ISTAT è l'Istituto Nazionale 
di Statistica. L'ISTAT inizierà 
nel mese di ottobe 2001 
il nuovo Censimento Generale 
della Popolazione 
e delle Abitazioni. 
Il Censimento generale 
è la raccolta di notizie 
su tutti quanti 
i cittadini italiani. 
L'ISTAT fa il censimento 
ogni dieci anni. 
 


Il censimento serve soprattutto 
a farci sapere con precisione 
quanti sono i cittadini italiani. 
 


Inoltre, il censimento ci dà 
altre notizie importanti 
sulle condizioni di vita 
dei cittadini italiani. 
Per esempio, il censimento 
ci dà le notizie 
sul livello di istruzione 
dei cittadini italiani. 
Le notizie sul livello di istruzione 
ci fanno sapere 
quanti cittadini italiani 
sono andati a scuola. 
 


Così, possiamo sapere 
quanti cittadini italiani 
hanno finito di frequentare 
la scuola elementare, 
o la scuola media, 
o la scuola superiore, 
o l'università. 
Le notizie sul livello di istruzione 
dei cittadini italiani 
ci fanno sapere anche 
quanti cittadini italiani 
non hanno finito di frequentare 
nessuna scuola, 
e quanti cittadini italiani 
non sanno leggere e scrivere. 
Il censimento ci dà anche 
le notizie sul lavoro 
dei cittadini italiani, 
cioè ci fa sapere 
quali tipi di lavoro fanno 
i cittadini italiani. 
Il censimento ci fa sapere 
quanti cittadini italiani 
sono disoccupati, 
cioè quanti cittadini italiani 
non hanno un lavoro. 
Il censimento ci dà anche notizie 
sulle case degli italiani. 
Per esempio, ci fa sapere 
quante case non hanno l'acqua, 
o il bagno, o il riscaldamento, 
o il telefono. 
 


Tutti i cittadini italiani 
partecipano al censimento: 
devono scrivere le risposte 
alle domande di un questionario. 
Un questionario è un foglio 
in cui sono scritte le domande. 
 


I cittadini ricevono a casa 
il questionario del censimento, 
scrivono le risposte 
sul questionario, 
e dopo due settimane 
le persone che lavorano 
per il censimento 
ritirano il questionario. 
L'ISTAT raccoglie tutte le notizie 
contenute nei questionari 
in un libro che tutti i cittadini 
possono leggere. 
 


Prima del censimento 
di quest'anno, l'ISTAT 
aveva svolto un altro censimento 
nell'anno 1991. 
Il censimento dell'anno 1991 
ci ha fatto sapere 
che i cittadini italiani erano 
quasi 57 milioni. 
 


Quasi tutti i cittadini italiani 
avevano finito di frequentare 
un tipo di scuola, 
però ancora un milione e mezzo 
di cittadini italiani 
non sapeva né leggere né scrivere. 
 


Il censimento di quest'anno 
ha due novità importanti. 
Innanzi tutto, il censimento 
raccoglie informazioni 
anche sugli uffici pubblici. 
Inoltre, per la prima volta 
partecipano al censimento 
anche i cittadini stranieri 
che vivono in Italia. 
Così possiamo sapere esattamente 
quanti sono i cittadini stranieri 
che vivono in Italia, 
da quanto tempo vivono in Italia, 
quali tipi di lavoro fanno 
e come sanno parlare l'italiano. 
Per gli stranieri i questionari 
sono in sei lingue diverse: tedesco, 
inglese, francese, spagnolo, arabo 
e portoghese. 

--- 295 notizie_estero_2001_1.1.txt ---

“Amnesty International” compie 40 anni



Quest’anno Amnesty International
compie 40 anni.
Amnesty International
è un'organizzazione internazionale
di persone che difendono
i diritti umani.
Quest'organizzazione è nata
il 28 maggio del 1961 a Londra
perché alcuni Paesi del mondo
non rispettano i diritti umani.
Un avvocato britannico,
Peter Benenson, ha lavorato
per far nascere Amnesty International .



I diritti umani più importanti sono:
il diritto di vivere, di pensare,
di esprimere le proprie idee
politiche e religiose.



I Paesi che non rispettano
i diritti umani accusano
e mettono in prigione
le persone per le loro idee politiche
e religiose; torturano i prigionieri,
applicano la pena di morte.



Amnesty International
denuncia a tutto il mondo
i Paesi che non rispettano
i diritti umani
e chiede di abolire la tortura,
i processi ingiusti e la pena di morte.



Chi vuole altre informazioni
su Amnesty International
può telefonare alla sezione italiana
al numero 06-44901, può mandare
un fax al numero 06-4490222
oppure può inviare una e-mail a:
info@amnesty.it.
L’indirizzo del sito Internet
della sezione italiana
di Amnesty International è:
www.amnesty.it.

--- 296 notizie_estero_2001_1.2.txt ---

Raccolta di firme per il Manifesto
che difende i diritti dei bambini



Alla fine di maggio l’Unicef,
con l’aiuto dei Vigili del fuoco,
ha organizzato un’iniziativa
per dire sì ai diritti
di tutti i bambini del mondo.
Ha raccolto le firme in 160 piazze
di tutta Italia per far conoscere
il Manifesto Yes for Children
che in italiano significa
“Sì a favore dei bambini”.



La raccolta delle firme serve
per informare le persone sui diritti
dei bambini di tutto il mondo.



In Italia moltissime persone
hanno firmato il Manifesto
Yes for Children. Hanno firmato
molti sindaci e consiglieri comunali,
moltissime persone che fanno parte
di associazioni e organizzazioni
che difendono i diritti dei bambini,
molti preti, attori, cantanti,
industriali,  imprenditori, scienziati,
studiosi, giornalisti italiani e stranieri.
Anche nel resto del mondo
l’Unicef sta raccogliendo le firme
per far conoscere a tutti
il Manifesto Yes for Children.

--- 297 notizie_estero_2001_1.3.txt ---

Un manifesto per difendere
i diritti dei bambini



L’Unicef  e alcune
organizzazioni di volontari
hanno fatto Manifesto
per difendere i diritti
dei bambini di tutto il mondo.
Il titolo inglese del Manifesto
è Yes for Children, che in italiano
significa “Sì a favore dei bambini”.



Il Manifesto contiene le 10 regole
più importanti per difendere i diritti
dei bambini di tutto il mondo.



Ecco le 10 regole che gli adulti
devono ricordarsi sempre:

1) tutti i bambini nascono liberi
e devono avere gli stessi diritti
e le stesse possibilità di vivere
la loro vita;

2) tutti i bambini devono avere
tutta l’attenzione necessaria
dai responsabili dei governi
di tutto il mondo;

3) tutti i bambini devono avere
il cibo e l’acqua necessari per vivere,
una casa sicura e pulita
e le cure mediche necessarie
per guarire quando si ammalano;

4) tutti i bambini
devono essere difesi
dal rischio di malattie infettive;

5) tutti i bambini
devono essere rispettati
e non devono essere sfruttati
delle persone adulte;

6) tutti  i bambini hanno il diritto
di esprimere le loro opinioni
sulle cose che li riguardano
e gli adulti devono ascoltarle;

7) tutti i bambini hanno il diritto
di andare a scuola e di ricevere
un’istruzione di base,
obbligatoria e gratuita;

8) i bambini devono essere protetti
dalla violenza delle guerre
e dalle conseguenze delle guerre;

9) tutti i bambini devono poter vivere
in un ambiente naturale sano e sicuro;

10) tutti i bambini non devono soffrire
per la povertà dei genitori.
Le famiglie povere devono ricevere
dai governi gli aiuti necessari
per garantire ai bambini
la vita e la salute.

--- 298 notizie_italia_2001_1.1.txt ---

Silvio Berlusconi forma il nuovo Governo



Il 9 giugno 2001, 
il Presidente della Repubblica, 
Carlo Azeglio Ciampi, ha affidato 
al capo della Casa delle libertà, 
Silvio Berlusconi, 
l'incarico di formare 
il nuovo governo. 
I partiti della Casa delle libertà 
hanno vinto le elezioni politiche 
del 13 maggio 2001. 
 


Abbiamo già parlato delle elezioni 
del 13 maggio 2001 a pagina 1 
di questo numero di Due parole. 
 


Silvio Berlusconi è nato a Milano 
il 29 settembre 1936. 
È laureato in Giurisprudenza 
ed è imprenditore. 
 


Silvio Berlusconi ha nominato 
25 ministri che fanno parte 
dei partiti della Casa delle libertà. 
Silvio Berlusconi 
è il nuovo Presidente 
del Consiglio dei ministri,
cioè il capo del nuovo governo. 
 


È la seconda volta 
che Silvio Berlusconi 
diventa Presidente del Consiglio. 
Infatti Silvio Berlusconi 
è stato Presidente del Consiglio 
la prima volta nel 1994. 
 


Il segretario di Alleanza Nazionale, 
Gianfranco Fini, è diventato 
Vicepresidente del Consiglio 
del nuovo governo. 


--- 299 notizie_italia_2001_1.2.txt ---

Poche donne nel nuovo Parlamento



Nelle elezioni politiche 
di quest'anno, le donne elette 
nel Parlamento italiano 
sono molto poche. 
Invece le donne elette nei Parlamenti 
degli altri Paesi europei 
sono molte. 
 


In Italia, 
le donne elette in Parlamento 
devono affrontare molti problemi. 
Per esempio, devono essere pronte 
a cambiare lavoro e città. 
 


Prima di essere elette, spesso, 
le donne fanno lavori 
molto interessanti. 
Quando sono elette in Parlamento 
le donne non possono più dedicarsi 
al loro lavoro. 
 


Prima di essere elette, le donne 
vivono con le loro famiglie 
in tante città d'Italia. 
Dopo essere state elette, 
per partecipare alle riunioni 
del Parlamento italiano, 
le donne elette in Parlamento 
devono trasferirsi a Roma 
per alcuni giorni alla settimana. 
 


Quindi, le donne elette in Parlamento 
devono cambiare l'organizzazione 
della vita loro e delle loro famiglie. 
 


Nel lavoro del Parlamento, 
le donne elette lavorano per risolvere 
alcuni gravi problemi sociali. 
Per esempio, le donne del Parlamento 
si occupano della scuola, 
del mondo del lavoro, della sanità, 
degli stranieri immigrati, dei bambini. 
 

--- 300 notizie_italia_2001_1.3.txt ---

Gli italiani hanno poca istruzione



Secondo alcuni studiosi, 
in Italia pochi studenti 
e poche studentesse 
finiscono gli studi superiori. 
Perciò pochi studenti italiani 
ottengono il diploma, 
cioè superano l’esame finale 
degli studi superiori. 
 


Inoltre in Italia 
molti studenti 
e molte studentesse 
che frequentano 
la scuola superiore 
abbandonano la scuola 
prima di finire gli studi. 
 


Invece negli altri paesi europei 
molti studenti e molte studentesse 
finiscono gli studi superiori, 
superano l’esame finale 
e ottengono il diploma. 
 


In Italia anche i laureati sono pochi. 
I laureati sono gli studenti 
che finiscono gli studi universitari, 
superano l’esame finale 
e ottengono la laurea. 
 


Invece negli altri Paesi europei 
molti studenti e molte studentesse 
finiscono gli studi universitari 
e diventano laureati. 


--- 301 notizie_italia_2001_1.4.txt ---

Nelle regioni meridionali italiane
ci sono molti disoccupati giovani



Secondo alcuni studiosi, 
nelle regioni meridionali italiane 
vivono molti disoccupati. 
 


La maggior parte di questi disoccupati 
sono giovani, cioè ragazzi e ragazze 
che hanno un'età 
compresa tra i 16 e i 32 anni. 
 


La metà dei giovani 
disoccupati meridionali 
sono donne. 
Molte donne disoccupate 
meridionali hanno il diploma 
di scuola superiore o la laurea. 
 


Nelle regioni meridionali 
pochi giovani sanno parlare e scrivere 
bene in inglese. 
Inoltre pochi giovani 
sanno usare bene il computer, 
internet e la posta elettronica. 

--- 302 spettacoli_2001_1.1.txt ---

Nanni Moretti ha vinto la Palma d'oro



Nanni Moretti è un regista romano.
È nato a Brunico, vicino a Bolzano,
il 19 agosto del 1953,
perché i genitori si trovavano a Brunico
per le vacanze estive.
Nanni Moretti ha fatto molti film.
I film più famosi sono:
Ecce Bombo del 1978,
Bianca del 1984,
La messa è finita del 1985,
Palombella Rossa del 1989,
Caro diario del 1993
e Aprile del 1998.
Con il film La messa è finita
Nanni Moretti
ha vinto l'Orso d'argento
al festival di Berlino nel 1985.
Nanni Moretti è regista
e attore dei suoi film.



Nel film La stanza del figlio
Nanni Moretti fa la parte
di Giovanni Sermonti.
Giovanni Sermonti è psicanalista,
cioè è un medico che cura
le malattie della mente.
È sposato con Paola
e ha due figli, Irene e Andrea.



Giovanni è felice
con la sua famiglia
e gli piace molto il suo lavoro.



Un giorno, il figlio Andrea
muore improvvisamente
in un incidente di mare.
Giovanni, Paola e Irene
soffrono molto
per la morte di Andrea.



Giovanni decide di lasciare
il suo lavoro
perché pensa sempre al figlio.
Giovanni cerca di capire
perché Andrea è morto,
ma non riesce a capire
e soffre molto.



Giovanni, la moglie Paola
e la figlia Irene sono sempre tristi
da quando è morto Andrea.
Non parlano più
e non comunicano più tra di loro
come facevano prima,
quando Andrea era vivo.



Con il film La stanza del figlio
Nanni Moretti ha voluto dire
che spesso il dolore e la sofferenza
finiscono per dividere
le persone di una famiglia
invece di farle diventare più unite.

--- 303 spettacoli_2001_1.2.txt ---

È uscito il nuovo disco di Fiorella Mannoia



Nel mese di febbraio 2001
è uscito il nuovo disco
di Fiorella Mannoia.
Il titolo del nuovo disco
di Fiorella Mannoia è Fragile .



Fiorella Mannoia è nata a Roma
il 4 aprile 1954, ma vive a Milano.
La canzone
che ha fatto diventare famosa
Fiorella Mannoia
si chiama Caffé nero bollente .
Fiorella Mannoia ha cantato
questa canzone al Festival
di Sanremo nel 1981.



Tra i dischi più importanti
di Fiorella Mannoia ricordiamo:
Mannoia, Foresi & Co. del 1972,
Fiorella Mannoia del 1983,
Momento delicato del 1985,
Canzoni per parlare del 1988,
Di terra e di vento del 1989,
I treni a vapore del 1992,
Gente comune del 1994,
Belle speranze del 1997,
Certe piccole voci del 1999.



I titoli delle canzoni più belle
e famose di Fiorella Mannoia sono:
Quello che le donne non dicono,
Le notti di maggio, I treni a vapore,
Il cielo d'Irlanda, Sally,
Belle speranze.



Nel nuovo disco di Fiorella Mannoia
Fragile ci sono alcune canzoni vecchie
di altri cantanti italiani famosi
e alcune canzoni nuove.
Tra le canzoni vecchie ricordiamo:
Come mi vuoi di Paolo Conte,
L'uccisione di Babbo Natale
di Francesco De Gregori,
Il pescatore di Fabrizio De André.



Alcune canzoni nuove sono:
Fragile e Occhi neri
di Piero Fabrizi.

--- 304 prima_pagina_2002_2.1.txt ---

Il giornale "dueparole" è su Internet



Da dicembre 2002,
dueparole è su Internet.
L'indirizzo di dueparole su Internet
è: www.dueparole.it.



dueparole è un giornale  mensile
ed è l'unico giornale
di facile lettura che c'è in Italia.



In un giornale di facile lettura
gli articoli sono brevi,
il linguaggio è semplice e chiaro
e le parole sono molto comuni.



Gli articoli di dueparole
riguardano gli avvenimenti
di attualità, cultura, spettacoli,
sport e vita in casa, le notizie
dall'Italia e dagli altri  Paesi.



I redattori di dueparole ,
cioè le persone
che scrivono gli articoli,
fanno parte dell'associazione
"Parlar chiaro".
Le persone che fanno parte
di questa associazione
lavorano per eliminare
le barriere linguistiche.
Le barriere linguistiche
sono gli ostacoli che impediscono
ad alcune persone di leggere
e capire molti testi scritti.



In particolare,
le persone che fanno parte
dell'associazione "Parlar chiaro"
vogliono eliminare gli ostacoli
che impediscono a molti lettori
di capire i giornali italiani.

--- 305 prima_pagina_2002_2.2.txt ---

Chi sono i lettori di "dueparole"?



Gli articoli di dueparole
sono scritti per persone
che hanno difficoltà a leggere
i giornali italiani. A volte
gli articoli dei giornali sono lunghi
e contengono parole difficili.



Le persone che hanno difficoltà
a leggere e a capire testi scritti
in lingua italiana sono molte.
Queste persone
fanno fatica a leggere e a capire
gli articoli dei giornali
che sono troppo lunghi
e che contengono parole difficili.
Sono  persone italiane,
adulti o bambini, che hanno problemi
di lettura e di comprensione
dei testi scritti.
Oppure sono persone straniere
che lavorano in Italia
e non conoscono ancora bene
la lingua italiana.  Oppure
sono persone straniere che cominciano
a studiare la lingua italiana,
in Italia o all'estero,
e perciò hanno bisogno di leggere
testi semplici e chiari.

--- 306 prima_pagina_2002_2.3.txt ---

Scrivici



Chi vuole scrivere
ai redattori di dueparole 
può mandare un messaggio
di posta elettronica
all'indirizzo:
redazione@dueparole.it

--- 307 prima_pagina_2002_2.4.txt ---

Breve storia di "dueparole"



Dal 1989 al 1997
alcuni studiosi ed esperti
dell'Università di Roma "La Sapienza"
hanno pubblicato il giornale dueparole .
Mensile di facile lettura.
Il giornale stampato
arrivava a casa dei lettori per posta.



Nel mese di febbraio 1997
I redattori di dueparole
hanno smesso di pubblicare il giornale
perché non avevano i soldi necessari
per continuare a stamparlo.



Nel 1998 alcuni redattori di dueparole
hanno fondato l'associazione
"Parlar chiaro".



Da dicembre 2002
questi redattori hanno deciso
di pubblicare dueparole su Internet.
Chi vuole  può leggere e stampare
gli articoli di dueparole
con il computer.

--- 308 vita_in_casa_2002_2.1.txt ---

Un'idea per la tavola delle feste



Nei giorni di festa
possiamo abbellire la tavola
con un centrotavola.
Per il centrotavola servono:
un piatto piano,
una spugna per fiori,
una scatola di stecchini,
molti mandarini piccoli,
20 roselline gialle,
alcuni rametti di abete,
un filo d'argento,
un fiocco rosso.



Immergo la spugna
in una bacinella piena d'acqua
e la lascio a bagno per 3 ore.
Poi tolgo la spugna dall'acqua
e la appoggio sul piatto.
Col coltello taglio la spugna
a forma di cono
alto 25 centimetri.



Ricopro la spugna di mandarini
fissandoli con gli stecchini.



Taglio i gambi delle roselline
che devono essere lunghi
circa 8 o 9 centimetri.
Tolgo gli aghi ad un'estremità
dei rametti d'abete.
Infilo rametti e roselline
tra un mandarino e l'altro.



Avvolgo la base del centrotavola
con il filo d'argento.
Lego i due capi del filo
con il fiocco rosso.

--- 309 vita_in_casa_2002_2.2.txt ---

La Stella di Natale



La Stella di Natale
è una pianta
che proviene dal Messico.
Nel periodo di Natale
le foglie della pianta
diventano di colore rosso.



Tengo la Stella di Natale
lontano dal termosifone.
Tutte le mattine
verso un bicchiere d'acqua
nel sottovaso della pianta.



In primavera devo tagliare
i rami della Stella di Natale
a 10 centimetri
dalla terra del vaso.
Poi lascio la pianta
senza acqua per una settimana.
In estate potrò mettere
la Stella di Natale sul balcone,
ma al riparo dal sole.
In autunno la riporterò in casa.

--- 310 vita_in_casa_2002_2.3.txt ---

Gelato invernale



Che cosa serve

- 5 manciate di castagne secche,
- 2 uova,
- 8 cucchiai di zucchero,
- una bustina di vaniglia,
- un bicchierino di cognac.

Che cosa devo fare

La sera metto le castagne secche
nell'acqua e le lascio a bagno
per tutta la notte.
Faccio lessare le castagne per 45 minuti
nella pentola a pressione.
Le lascio raffreddare,
poi le schiaccio con una forchetta
e le bagno con il cognac.
Rompo le uova e separo
i tuorli rossi dalle chiare trasparenti.
Sbatto i tuorli con lo zucchero.
Sbatto le chiare finché diventano
bianche e solide come la neve.
Aggiungo e mescolo ai tuorli sbattuti
le chiare montate a neve,
la vaniglia, le castagne schiacciate
e infine la panna montata.
Mescolo bene e verso in uno stampo.
Lascio lo stampo nel freezer
fino a quando si forma il gelato.

--- 311 vita_in_casa_2002_2.4.txt ---

Torta alle pere



Che cosa serve

- 50 grammi di farina di cocco,
- 300 grammi di farina,
- un succo di frutta di pera,
- 2 cucchiai di olio,
- 100 grammi di uvetta,
- 50 grammi di pinoli,
- un limone,
- un pizzico di cannella,
- 3 pere morbide,
- 3/4 di una bustina di lievito per dolci.

Che cosa devo fare

Grattugio la buccia di limone.
Sbuccio e taglio le pere a pezzetti.
Mescolo con cura la farina di cocco,
la farina e il succo di frutta.
Aggiungo mescolando l'olio, l'uvetta, i
pinoli, la buccia di limone,
la cannella, i pezzetti di pera e il lievito.
Ungo la tortiera larga con poco burro.
Spargo sopra poca farina bianca,
infine ci stendo l'impasto.
Metto in forno caldo (200 gradi),
poi abbasso il fuoco
e lascio cuocere per 40 minuti.

--- 312 sport_2002_2.1.txt ---

Mario Cipollini ha vinto la Bicicletta d'Oro



Ogni anno i giornalisti sportivi
danno il premio
della Bicicletta d'Oro
al ciclista più bravo.
Quest'anno Mario Cipollini
ha vinto la Bicicletta d'Oro
perché è stato
il ciclista più bravo.
Infatti, quest'anno Mario Cipollini
ha vinto molte corse  ciclistiche.



Mario Cipollini ha vinto sei tappe
del Giro d'Italia di quest'anno.
Nel mese di luglio Cipollini ha vinto
la corsa ciclistica Milano-Sanremo.



Nel mese di ottobre
Mario Cipollini ha vinto
il campionato del mondo di ciclismo.
La vittoria del campionato del mondo
di ciclismo è stata
la vittoria più importante.



Dopo questa vittoria
Mario Cipollini è diventato
il campione del mondo di ciclismo.
Mario Cipollini è un ciclista
molto veloce. È anche molto simpatico,
sorride sempre a tutti
e tutti i tifosi di ciclismo lo amano.
Tutti i tifosi chiamano
Mario Cipollini Re Leone,
perché è forte e coraggioso
come un leone.



Mario Cipollini è nato a Lucca,
in Toscana, e ha 35 anni.
È molto alto. Corre in bicicletta
molte ore al giorno.
In questo modo Mario si allena,
cioè si prepara per vincere le corse.
Infatti, nella sua carriera di ciclista
Mario Cipollini ha vinto 176 corse.
Noi speriamo che Mario Cipollini
vincerà ancora tante altre corse.

--- 313 sport_2002_2.2.txt ---

La squadra spagnola del Real Madrid
ha vinto la Coppa Intercontinentale di calcio



Ogni anno
la squadra più forte d'Europa e
la squadra più forte del Sud America
giocano una partita di calcio.
La squadra che vince la partita
vince la Coppa Intercontinentale,
cioè diventa la squadra
più forte dei due continenti:
l'Europa e l'America.



Quest'anno,
la squadra spagnola  del Real Madrid
e la squadra di Asuncion,
del Paraguay
hanno giocato la partita
a Yokohama, in Giappone.



Nel primo tempo della partita,
il campione brasiliano Ronaldo
ha segnato il primo gol
della squadra del Real Madrid.



Verso la fine del secondo tempo
il giocatore Guti ha segnato
il secondo gol del Real Madrid.



Per tutta la partita, i giocatori
della squadra di Asuncion
hanno tentato di fare gol.
Però non sono riusciti a fare gol.



Nella squadra del Real Madrid
giocano grandi campioni,
come il francese Zidane,
il portoghese Figo, lo spagnolo Raul
e il brasiliano Ronaldo.



Negli anni passati,
anche le squadre italiane
del Milan, dell'Inter
e della Juventus
hanno vinto
la Coppa Intercontinentale.

--- 314 sport_2002_2.3.txt ---

La Russia vince la Coppa Davis di tennis



Le squadre di tennis di ogni nazione
giocano ogni anno
la Coppa Davis di tennis.
Le due squadre nazionali che vincono
più incontri giocano le partite finali.



Quest'anno la squadra della Francia
e la squadra della Russia
hanno giocato le partite finali
della coppa Davis.
La squadra della Francia
e la squadra della Russia
hanno giocato le partite finali
a Parigi.



I giocatori di tennis
della squadra della Russia
sono stati Marat Safin,
Yevgeny Kafelnikof
e Mikhail Youzhny.



I giocatori di tennis della squadra
della Francia sono stati
Paul-Henri Mathieu,
Sebastien Grosejan,
Fabrice Santoro e Nicolas Escude.



La squadra della Russia
ha vinto le partite finali
della Coppa Davis di tennis.
Quest'anno,  per la prima volta
la squadra della Russia
ha vinto la Coppa Davis.



Anche l'Italia ha vinto
la Coppa Davis
una sola volta, nel 1976.



Le squadre nazionali che hanno vinto
la Coppa Davis molte volte sono:
la squadra degli Stati Uniti d'America
e la squadra dell'Australia.

--- 315 cultura_2002_2.1.txt ---

I giornali di facile lettura in Europa



In Europa esistono molti giornali
di facile lettura come dueparole .



Più di 30 anni fa, in Svezia
è uscito Sesam ,
il primo giornale di facile lettura.
Sesam è un giornale settimanale
destinato agli immigrati.



Dal 1984, in Svezia,
alcuni giornalisti pubblicano
il giornale settimanale 8 Sidor .
In italiano 8 Sidor 
significa "8 pagine".
8 Sidor è un giornale destinato
alle persone svedesi
che hanno difficoltà
a leggere e  a capire
oppure agli stranieri
che conoscono poco la lingua svedese.



Dal 1985, in Belgio,
alcuni giornalisti pubblicano
il giornale Wablieft.
Wablieft è scritto
in lingua fiamminga,
che è una lingua parlata in Belgio.
In italiano Wablieft significa
"Che cosa dici?"
Wablieft è destinato alle persone
che hanno frequentato poco la scuola
e a tutte le persone
che hanno difficoltà
a leggere e a capire



Dal 1987, in Danimarca,
alcuni giornalisti pubblicano
il  giornale På Let Dansk .
In italiano På Let Dansk significa
"Il danese facile da leggere".
Questo giornale è destinato
alle persone straniere
che imparano la lingua danese
e alle persone danesi
che hanno difficoltà
a leggere e a capire.



Nel 1989, in Italia è uscito
dueparole. Mensile di facile lettura.
Per sapere la storia di dueparole
leggi la Prima pagina
di questo numero di dueparole.



Dal 1990, in Norvegia
alcuni giornalisti pubblicano
il giornale settimanale Klar Tale.
In italiano Klar Tale significa
"Parlare chiaro".
I lettori di questo giornale
sono  persone norvegesi
che hanno difficoltà di lettura o
persone straniere che conoscono poco
la lingua norvegese.



In Finlandia, nel 1990,
alcuni giornalisti hanno pubblicato
il giornale Selko-Uutiset.
In italiano Selko-Uutiset significa
"Notizie chiare".
Gli articoli di Selko-Uutiset
sono scritti in lingua finnica.
La lingua finnica
è una lingua parlata in Finlandia,



In Finlandia ci sono molte persone
che parlano la lingua svedese.
Perciò alcuni giornalisti pubblicano
Il giornale di Selko-Uutiset 
in lingua svedese. Il giornale svedese
si chiama LL-Bladet.
In italiano LL-Bladet significa
"Giornale di facile lettura".



Dal 1990, in Belgio,
c'è il giornale L'essentiel
che è scritto in lingua francese.
In italiano L'essentiel 
significa "L'essenziale".
L'essentiel è destinato alle persone
che hanno frequentato poco la scuola
e agli stranieri che conoscono poco
la lingua francese.

--- 316 notizie_estero_2002_2.1.txt ---

Continua la guerra in Cecenia



In Cecenia, dalla fine del 1999,
continua la guerra tra la Russia
e i sostenitori dell'indipendenza
della Cecenia dalla Russia.
Dal 1999 a oggi, a causa della guerra,
moltissime persone,
soprattutto cecene,
sono morte o sono scomparse.



Nel mese di ottobre di quest'anno,
i ribelli ceceni
hanno fatto un attentato
nel Teatro Dubrovka a Mosca,
la capitale della Russia.
I ribelli ceceni
sono entrati nel teatro
durante uno spettacolo
e hanno prese in ostaggio,
cioè prigioniere, le persone
che si trovavano nel teatro.
Per liberare gli ostaggi,
i ribelli ceceni
hanno chiesto
al presidente della Russia, Putin,
di ritirare
l'esercito russo dalla Cecenia.
Putin non ha accettato
e ha ordinato a un gruppo di soldati
di entrare nel Teatro Dubrovbka
e di liberare gli ostaggi.
I soldati sono entrati nel teatro
e hanno ucciso tutti i ceceni
con un gas velenoso.
Però anche moltissimi prigionieri
sono morti perché hanno respirato
il gas velenoso.



I rappresentanti
di molte organizzazioni mondiali
che difendono la pace
e i diritti umani
accusano il governo russo
di usare troppa violenza in Cecenia.
Questi rappresentanti accusano inoltre
i governi dei Paesi occidentali
di non fare nulla per convincere
il governo russo
a fare un accordo di pace in Cecenia.

--- 317 notizie_estero_2002_2.2.txt ---

La Cecenia



La Cecenia è una regione
che si trova nel Caucaso,
nel sud della Russia.
La capitale della Cecenia
è Grozny.
La Cecenia è una regione
ricca di petrolio e di gas naturale.



Fino al 1991 la Cecenia
faceva parte della Russia.
Nel 1991 gli abitanti della Cecenia
hanno eletto un presidente
e hanno dichiarato
l'indipendenza della Cecenia
dalla Russia.
La Russia non ha riconosciuto
l'indipendenza della Cecenia.
Per questo motivo l'esercito russo
ha invaso la Cecenia due volte:
la prima volta nel 1994
e la seconda volta nel 1999.



Sia nel 1994 sia nel 1999,
l'esercito russo
ha bombardato e invaso
la città di Grozny.
Durante i bombardamenti
molte persone sono morte o scomparse.
Per combattere i soldati russi,
i sostenitori dell'indipendenza
della Cecenia dalla Russia
hanno organizzato
un esercito di ribelli.
Dall'inizio della guerra a oggi,
i ribelli ceceni
hanno combattuto
e hanno fatto attentati
contro l'esercito
e contro i sostenitori della Russia.

--- 318 notizie_estero_2002_2.3.txt ---

La petroliera "Prestige" è affondata



Nel mese di novembre del 2002
la nave petroliera Prestige
è affondata vicino alla costa
tra la Spagna e il Portogallo.
Una nave petroliera
è una nave molto grande
che trasporta il petrolio.
La nave petroliera Prestige
trasportava petrolio
dalla Russia all'Inghilterra
Quando una nave petroliera affonda
una grande quantità di petrolio
finisce nel mare, inquina l'acqua
e fa morire gli animali
che vivono nel mare.
Spesso le correnti del mare
portano il petrolio sulle coste.
Il petrolio inquina le spiagge
e fa morire molte piante e animali
che vivono sulla terra.



La nave petroliera Prestige
è affondata
perché era molto vecchia e rovinata.
Negli ultimi vent'anni
molte navi petroliere
hanno avuto incidenti nel mare.
Molte associazioni
che difendono l'ambiente,
chiedono a tutti i governi del mondo
di fare leggi e controlli più severi
per proibire alle navi petroliere
vecchie e rovinate di navigare.

--- 319 notizie_italia_2002_2.1.txt ---

Fumare fa male



Gli studiosi di vari paesi
hanno fatto molte ricerche
per studiare le conseguenze del fumo
sulla salute delle persone.
Questi studiosi hanno stabilito
che fumare fa molto male.
Le persone che fumano
rischiano di ammalarsi gravemente
perché aspirano
sostanze pericolose per la salute.
Gli organi del nostro corpo
che rischiano di ammalarsi
a causa del fumo
sono soprattutto i polmoni e  il cuore.
Possono ammalarsi
anche le persone che non fumano,
se stanno spesso in ambienti chiusi
dove altre persone fumano.



Per far capire a tutte le persone
che il fumo fa male,
i responsabili dei governi
di vari paesi
hanno organizzato
molte iniziative di informazione.
Queste iniziative
servono a informare le persone
e soprattutto i ragazzi
che non fumano
o fumano da poco tempo.
I ragazzi devono sapere
che, se cominciano a fumare,
prendono l'abitudine
e poi non riescono a smettere.
Le persone che non riescono
a smettere di fumare
hanno il vizio del fumo.
Queste persone sentono continuamente
il bisogno di fumare.
Secondo gli esperti, molti ragazzi
cominciano a fumare per curiosità.
Altri ragazzi fumano
per imitare le persone adulte
e per sembrare più grandi.



Negli ultimi anni
le iniziative contro il fumo
sono aumentate.
I responsabili dei governi
di molti paesi del mondo
hanno fatto nuove leggi
contro il fumo. In Italia
la legge che proibisce di fumare
in luoghi pubblici c'è dal 1975,
ma poche persone la rispettavano.
Ora, anche in Italia le leggi
sono più severe e gli italiani
si stanno abituando
a non fumare nei luoghi pubblici.
Infatti è proibito fumare
negli ospedali, nelle scuole,
negli uffici pubblici, nelle banche,
nei cinema e nei teatri,
sui mezzi pubblici di trasporto,
nei musei e nelle biblioteche.
Anche in molti bar e ristoranti
si può fumare solo
in sale riservate ai fumatori.



Oggi, in Italia, ci sono anche
molte iniziative per aiutare
chi vuole smettere di fumare.
Per esempio, alcune associazioni
di medici e farmacisti hanno messo
a disposizione dei cittadini
un numero di telefono verde,
cioè gratuito.



Chi vuole smettere di fumare
può telefonare al numero:
800-989716. A questo numero
rispondono persone esperte
che danno informazioni e aiuto.

--- 320 notizie_italia_2002_2.2.txt ---

In Italia molte persone
si trasferiscono dalle città nei paesi piccoli



Negli ultimi anni, in Italia,
molte persone si trasferiscono
dalle città in paesi piccoli
oppure in campagna.



Queste persone preferiscono
andare a vivere
in paesi piccoli o in campagna.
Infatti in questi posti la vita
è più tranquilla e rilassante
rispetto alla vita nelle città.



Nei piccoli paesi,
le persone sono più calme,
perché non devono correre sempre.
Infatti, nei paesi
le distanze sono piccole:
si può attraversare il paese
in poco tempo e andare al lavoro
senza stancarsi o diventare nervosi.
Invece nelle grandi città
le distanze sono enormi
e c'è sempre un gran traffico.
Le persone si stancano
quando devono spostarsi
da una zona all'altra della città
per andare a lavorare.
Ci vuole molto tempo
anche per andare a trovare
persone di famiglia o amici
che abitano in altre zone della città.
Negli ultimi anni,
la vita nelle città è diventata
molto difficile e faticosa.
Per questi motivi, nelle grandi città
le coppie di giovani
fanno pochi figli.
Perciò tra alcuni anni
nelle grandi città ci saranno
pochi abitanti giovani
e molti abitanti anziani.



In città ci saranno soprattutto uffici
e studi professionali: per esempio,
studi di medici o di avvocati,
sedi di banche e di grandi aziende.
Ci saranno cinema e teatri,
ristoranti, negozi, sale da ballo
o da concerti e altri locali
per la vita notturna.
Molte persone andranno in città
solo per lavorare o per divertirsi
o per fare spese importanti.
Poche persone però
abiteranno nelle città.

--- 321 notizie_italia_2002_2.3.txt ---

La crisi della Fiat



La Fiat, cioè la più grande industria
di automobili italiana,
è in difficoltà economiche
molto gravi.
Perciò i dirigenti della Fiat
hanno deciso di produrre
meno automobili e
di mettere in cassa integrazione
moltissimi operai.



Gli operai in cassa integrazione
non lavorano in fabbrica
per un certo periodo di tempo,
ma ricevono una parte dello stipendio
dallo Stato italiano.
Dopo il periodo di cassa integrazione
questi operai tornano a lavorare
oppure sono licenziati,
cioè perdono il lavoro.



A causa della crisi della Fiat
moltissime persone rischiano
di perdere il posto di lavoro
e di rimanere disoccupate.
Inoltre anche altre aziende
che lavorano per la Fiat
rischiano di licenziare molti operai.                                         



Ci saranno molti operai senza lavoro
soprattutto nelle fabbriche della Fiat
di Termini Imerese, in Sicilia,
di Melfi, in Basilicata,
di Cassino, nel Lazio, di Pomigliano,
in Campania, di Arese, in Lombardia,
di Torino, in Piemonte.



Da alcuni anni l'industria Fiat
è in difficoltà economiche
perché le vendite di automobili Fiat
sono diminuite in Italia e all'estero.
Molte industrie di automobili
di Paesi stranieri
producono automobili
che funzionano meglio e costano meno
rispetto alle automobili della Fiat.



I dirigenti della Fiat hanno venduto
una parte dell'industria
alla General Motors. La General Motors
è una grande società americana.
I dirigenti della General Motors
hanno investito poco denaro
per migliorare la qualità
delle automobili Fiat e e per progettare
nuovi modelli di automobili.

--- 322 notizie_italia_2002_2.4.txt ---

Le proteste degli operai



In molte città italiane
moltissime persone lavorano
nelle fabbriche della Fiat.
Perciò la crisi della Fiat danneggia
moltissime persone e le loro famiglie.



In molte fabbriche della Fiat
gli operai hanno protestato
contro le decisioni
dei dirigenti della Fiat.
Gli operai hanno deciso di scioperare
cioè di interrompere il lavoro.



Inoltre gli operai hanno organizzato
manifestazioni di protesta.
Per esempio, a Termini Imprese,
in Sicilia, gli operai hanno occupato
il porto di Messina e hanno interrotto
i collegamenti tra la Sicilia
e la Calabria. A Roma, a Torino
e in altre città gli operai
hanno fatto cortei di protesta.
I sindacati, cioè le organizzazioni
che difendono i diritti dei lavoratori,
hanno chiesto ai dirigenti della Fiat
di cambiare le loro decisioni
e di prendere provvedimenti diversi
per risolvere la crisi della Fiat.

--- 323 notizie_italia_2002_2.5.txt ---

La storia della Fiat



Nel 1899, a Torino, Giovanni Agnelli
e altri imprenditori hanno fondato
la Fiat, cioè la Fabbrica
Italiana  Automobili Torino.
Nei primi anni di attività,
la Fiat ha prodotto
automobili di lusso, cioè destinate
a poche persone ricche.
La Fiat produceva anche
altri tipi di macchine, per esempio treni,
autocarri, trattori, autobus, aerei.



Dal 1922, Giovanni Agnelli
ha organizzato le fabbriche
per produrre automobili
più piccole e meno costose.
Così è aumentato il numero delle persone
che potevano comprare le automobili Fiat.
Dopo la seconda guerra mondiale,
la Fiat, guidata da Vittorio Valletta,
è diventata la più grande industria
di automobili italiana.
La Fiat produce automobili famose
come la Cinquecento e la Seicento.



Dal 1966 Gianni Agnelli,
nipote del fondatore Giovanni Agnelli,
dirige la Fiat. Da allora la Fiat
è diventata una delle più importanti
industrie del mondo.
Le fabbriche della Fiat si trovano
in varie regioni d'Italia
e in molti Paesi stranieri.
Nel 1990 comincia la crisi della Fiat
perché le persone comprano
poche automobili Fiat.

--- 324 spettacoli_2002_2.1.txt ---

Il film "Pinocchio"



L'11 ottobre 2002 è uscito
il nuovo film di Roberto Benigni,
Pinocchio . Il film racconta
le avventure di Pinocchio.
Nel film Roberto Benigni
fa la parte di Pinocchio.



Lo scrittore Carlo Collodi
ha scritto il libro
Le avventure di Pinocchio
nel 1883.
Il vero nome di Carlo Collodi
è Carlo Lorenzini.
Carlo Lorenzini è nato a Firenze
nel 1826 ed è morto nel 1890.
Ha scritto molti libri per ragazzi:
i Racconti delle fate del 1875,
Il viaggio per l'Italia di Giannettino 
del 1876 e Minuzzolo del 1878.
Però il libro più famoso
di Carlo Lorenzini
è Le avventure di Pinocchio.



Pinocchio è un burattino di legno
che pensa, si muove, parla, ride e piange
come un bambino vero.
È vivace e dispettoso,
vuole giocare sempre
e spesso racconta bugie.



Ogni volta che dice una bugia
il suo naso si allunga. Pinocchio
non vuole andare a scuola
e non ascolta i consigli di Geppetto,
del Grillo Parlante
e della Fata dai capelli turchini.
Geppetto è il papà di Pinocchio.
Il Grillo Parlante
e la Fata dai capelli turchini
sono amici di Pinocchio.



Pinocchio si trova
molte volte nei guai
e la Fata dai capelli turchini
aiuta Pinocchio a salvarsi
quando è in pericolo.
Dopo molte avventure
Pinocchio diventa
buono e ubbidiente,
comincia a studiare e a lavorare.
Una mattina Pinocchio si sveglia,
si guarda allo specchio
e vede che non è più un burattino:
è diventato un bambino vero.



Volete conoscere le avventure
del burattino Pinocchio?
Allora andate al cinema
a vedere il film Pinocchio.

--- 325 spettacoli_2002_2.2.txt ---

Il nuovo disco di Bruce Springsteen



Il 30 luglio 2002  è uscito
il nuovo disco di Bruce Springsteen.
Il titolo del nuovo disco
di Bruce Springsteen
si chiama The Rising
che significa "La rinascita".



Bruce Springsteen
è un famoso cantante rock.
È nato negli Stati Uniti d'America
nello stato del New Jersey,
il 23 settembre 1949.
Bruce Springsteen
ha fatto molti dischi.
Il primo disco è del 1973
e si chiama
Greetings from Asbury Park, N. J.
cioè "Saluti da Ausbury Park N.J"



Tra i dischi più importanti
di Bruce Springsteen ricordiamo:
Born to Run,  cioè "Nato per correre"
del 1975, Nebraska del 1982,
Born in the U.S.A.,
cioè "Nato in U.S.A." del 1984,
Tunnel of Love,
cioè "Il tunnel dell'amore" del 1987,
Human Touch, cioè "Tocco umano"
e Lucky Town, cioè "Città fortunata"
del 1992, The Ghost of Tom Joad,
cioè "Il fantasma di Tom Joad"
del 1995.



Le canzoni del  nuovo disco
di Bruce Springsteen
sono tutte molto belle:
alcune sono un po' tristi,
altre sono più allegre.
Ricordiamo, per esempio,
Empty sky, cioè "Cielo vuoto",
My City of Ruins,
cioè "La mia città di rovine"
Into the fire, cioè "Nel fuoco"
Countin' on a Miracle,
cioè "Contando su un miracolo",
Let's be Friends, cioè "Siamo amici"
e The Rising, cioè "La rinascita".



Con questo disco Bruce Springsteen
vuole dare agli americani un messaggio
di speranza e di pace per il futuro.

--- 326 prima_pagina_2002_1.1.txt ---

Le elezioni amministrative



Il 26 maggio
e il 9 giugno di quest'anno
in molte città
e in alcune province italiane
ci sono state
le elezioni amministrative.
Queste elezioni
si chiamano amministrative
perché i cittadini votano
per eleggere le persone
che hanno il compito di amministrare
le città e le province.
Le persone
che amministrano le città
sono il sindaco
e i consiglieri comunali.
Le persone che amministrano
le province
sono i presidenti della provincia
e i consiglieri provinciali.
L'incarico delle persone elette
per amministrare le città
e le province dura 4 anni.



Con le elezioni amministrative
i cittadini italiani
hanno eletto candidati
che appartengono a 2 gruppi politici:
l'Ulivo e la Casa delle libertà.



L'Ulivo è l'insieme
dei partiti di centro-sinistra.
Questi partiti sono:
i Democratici di Sinistra,
la Margherita, il Girasole e
il Partito dei comunisti italiani.



La Casa delle Libertà è l'insieme
dei partiti di centro-destra.
Questi partiti sono:
Forza Italia, Alleanza Nazionale,
il Biancofiore, la Lega Nord e
il Nuovo Partito Socialista Italiano.



Per queste elezioni amministrative
molti cittadini
non hanno voluto votare.



Nelle elezioni amministrative
i cittadini hanno eletto
più candidati del centro-destra
per amministrare le Province
e più candidati del centro-sinistra
per amministrare le città.
Per esempio, il nuovo sindaco
di Verona è  Paolo Zanotto,
candidato dell'Ulivo;
il nuovo presidente
della provincia di Treviso
è Luca Zaia,
candidato della Casa delle Libertà.

--- 327 vita_in_casa_2002_1.1.txt ---

Avere cura dei propri capelli



Lo smog, il sole, l'acqua di mare,
il cloro dell'acqua della piscina
sporcano e rovinano i capelli.
Per questo dobbiamo lavarli spesso.
Usiamo prodotti di buona qualità,
adatti al nostro tipo di capelli.



Per proteggere i capelli
dal sole e dall'acqua di mare
ci sono prodotti a base di oli
che possiamo comprare in profumeria.
Mettiamo questi prodotti sui capelli
prima di prendere il sole
e di fare i bagni di mare.
La sera poi laviamo i capelli
con uno shampoo delicato.
Asciughiamo i capelli con aria tiepida,
tenendo l'asciugacapelli
a 20 centimetri di distanza.



e i capelli sono fragili e rovinati,
possiamo usare l'henné neutro.
L'henné è una radice indiana
che rinforza i capelli.
Possiamo comprare l'henné
in profumeria o in erboristeria.
Chiediamo informazioni precise
su come usare l'henné sui capelli.



Se i capelli sono grassi,
possiamo preparare una miscela
con un uovo sbattuto
e il succo di un limone.
Versiamo questa miscela sui capelli
prima di lavarli: il limone
secca i capelli e l'uovo dà proteine.
Se invece i capelli sono secchi,
compriamo in profumeria
e usiamo una volta al mese
il midollo di bue.

--- 328 vita_in_casa_2002_1.2.txt ---

Come prendere il sole



Quando andiamo al mare
o in montagna, per abbronzarci
senza scottarci, usiamo le creme
che servono a proteggere
la pelle del viso e del corpo
dai raggi del sole.
Compriamo creme di buona qualità
in profumeria, farmacia o erboristeria.
Scegliamo le creme
più adatte al nostro tipo di pelle.



Nei primi giorni di vacanza,
restiamo al sole solo per poco tempo,
anche se usiamo le creme protettive.
Soprattutto evitiamo
di prendere il sole
nelle ore più calde della giornata.



La sera, dopo aver preso il sole,
usiamo le creme doposole
che idratano e nutrono
la pelle del viso e del corpo.

--- 329 vita_in_casa_2002_1.3.txt ---

Ricette con le melanzane



Paté di melanzane

Che cosa serve

- un chilo di melanzane
- 2 cipolle
- 2 cucchiai di olio extravergine
- un mazzetto di basilico
- 200 grammi di ricotta
- 100 grammi di parmigiano grattugiato
- sale e pepe

Che cosa devo fare

Lavo e sbuccio le melanzane.
Taglio le cipolle a fettine
e le metto in una padella con l'olio.
Copro e faccio cuocere piano piano
finché le cipolle diventano morbide.
Aggiungo le melanzane a pezzettini,
il sale e il basilico tritato.
Lascio cuocere piano a fuoco basso
finché melanzane e cipolle si disfano.
Tolgo la padella dal fuoco, aggiungo
il parmigiano, la ricotta, il pepe
e mescolo bene con un cucchiaio di legno.
Lascio raffreddare
prima di mettere nel frigorifero.



Pasta con le melanzane

Che cosa serve

- un chilo di melanzane
- un pacco di pasta corta
- mezzo chilo di pomodori maturi
- uno spicchio d'aglio
- un mazzetto di basilico
- olio extravergine di oliva
- 100 grammi di parmigiano grattugiato

Che cosa devo fare

Lavo le melanzane, le sbuccio,
le taglio a dadini e le friggo.
Sbuccio anche i pomodori e tolgo i semi.
Taglio i pomodori a pezzetti. Metto l'aglio
in un tegame con un po' d'olio,
aggiungo i pomodori e il basilico.
Quando la salsa di pomodoro è pronta,
aggiungo i dadini di melanzana fritti.
Intanto faccio cuocere la pasta
in una pentola d'acqua bollente e salata.
Scolo la pasta al dente e la condisco
con la salsa e il parmigiano grattugiato.



Melanzane al funghetto

Che cosa serve

- un chilo di melanzane
- uno spicchio d'aglio
- 3 cucchiai d'olio
- sale e pepe

Che cosa devo fare

Taglio a strisce le bucce delle melanzane
Trito lo spicchio d'aglio e lo metto
a soffriggere in una padella con l'olio.
Aggiungo le strisce di melanzana, il sale,
il pepe e copro con un coperchio.
Faccio cuocere a fuoco vivo
per un quarto d'ora, mescolando spesso.

--- 330 sport_2002_1.1.txt ---

I campionati mondiali di calcio 2002



I campionati mondiali si svolgono
ogni quattro anni.
Quest'anno i campionati mondiali
di calcio si svolgono in Corea
e in Giappone.



I mondiali durano un mese,
dal 31 maggio al 30 giugno.
Ai  campionati mondiali di calcio
partecipano 32 nazioni
di tutto il mondo.



Anche l'Italia partecipa.
Nel primo turno l'Italia
giocherà contro l'Ecuador,
il Messico e la Croazia.



Il 31 maggio Francia e Senegal
hanno giocato la prima partita
dei mondiali a Seul,
la capitale della Corea.
La Francia ha giocato per prima
perché è la squadra che ha vinto
gli ultimi mondiali nel 1998.



La partita tra Francia e Senegal
è finita uno a zero per il Senegal.
Il risultato di questa partita
ha sorpreso tutti
perché nessuno si aspettava
la vittoria del Senegal.



Le squadre di molte nazioni
partecipano ai mondiali
e nel mese di giugno
giocheranno molte partite.



L'Italia ha giocato e ha vinto
la sua prima partita lunedì 3 giugno
contro l'Ecuador.
Possiamo vedere le partite
in televisione, su Raiuno.



La finale ci sarà il 30 giugno
a Yokohama, una città del Giappone.
Noi speriamo
che l'Italia arrivi alla finale
e diventi la squadra
campione del mondo.

--- 331 sport_2002_1.2.txt ---

La Juventus ha vinto
il campionato italiano di calcio



La squadra della Juventus ha vinto
il campionato  italiano di calcio.
La Juventus è una squadra di Torino.
La squadra della Roma è arrivata
al secondo posto.
La squadra dell'Inter è arrivata
al terzo posto.
Quest'anno la lotta tra le squadre
per vincere il  campionato è stata molto bella.
Fino all'ultima partita
nessuno sapeva chi poteva vincere.



Infatti, La squadra dell'Inter
era al primo posto in classifica,
ma ha perso l'ultima partita
contro la squadra della Lazio.
Invece la squadra della Juventus,
che era al secondo posto,
ha vinto contro la squadra dell'Udinese
e ha vinto il campionato.



Dopo la vittoria,
i tifosi della Juventus
hanno fatto festa in tutta Italia,
soprattutto a Torino.

--- 332 sport_2002_1.3.txt ---

Paolo Savoldelli ha vinto
il Giro d'Italia



Paolo Savoldelli ha vinto
il Giro d'Italia di ciclismo.
L'americano Tyler Hamilton
è arrivato al secondo posto.



Cantù-Milano è stata
l'ultima tappa del Giro.
Infatti, ogni anno, il Giro d'Italia
finisce a Milano.



Mario Cipollini ha vinto
l'ultima tappa. Mario Cipollini
è molto veloce e quest'anno
ha vinto sei tappe del Giro.
Per tutte queste sue vittorie
Mario Cipollini è chiamato Supermario.



Quest'anno al Giro d'Italia
alcuni ciclisti
sono stati qualificati
per doping.
I giudici squalificano i ciclisti
per doping
se i ciclisti prendono medicine o droghe
per essere più veloci e potenti.
Doping significa prendere
farmaci e droghe per
essere più veloci e potenti.



Doping è una parola inglese
che significa "drogarsi per vincere".
Il doping è vietato
in tutte le gare sportive.

--- 333 cultura_2002_1.1.txt ---

I risultati della ricerca "Italiano 2000"



Il 21 febbraio di quest'anno,
a Roma,
al Ministero degli Affari Esteri,
alcuni studiosi
dell'Università di Roma
"La Sapienza"
e dell'Università per Stranieri
di Siena
hanno presentato i risultati
di un'importante ricerca.
La ricerca riguarda la diffusione
della lingua italiana nel mondo.
Il titolo della ricerca è
Italiano 2000 perché nel 2000
il Ministero degli Affari Esteri
ha dato agli studiosi
l'incarico di studiare
quanti stranieri frequentano
i corsi di lingua italiana all'estero.
Gli studiosi che hanno fatto
la ricerca Italiano 2000 sono:
Tullio De Mauro, Massimo Vedovelli,
Monica Barni, Lorenzo Miraglia.



Dai risultati di questa ricerca
sappiamo quanti stranieri
studiano l'italiano all'estero
e perché gli stranieri
studiano l'italiano.



Dal 1995 al 2000
il numero degli stranieri
che studiano l'italiano all'estero
è aumentato molto. Oggi,
quasi 50 mila studenti stranieri
frequentano i corsi
del Ministero degli Affari Esteri
per imparare l'italiano.
Il Ministero degli Affari Esteri
organizza i corsi di italiano
attraverso gli Istituti di Cultura.
Gli Istituti di Cultura sono uffici
del Ministero degli Affari Esteri
che si trovano all'estero.



In questi uffici all'estero
lavorano persone specializzate
per diffondere la conoscenza
della lingua e della cultura italiana
nei paesi stranieri.



Gli stranieri
studiano sempre di più l'italiano
perché sono aumentati gli scambi
commerciali, culturali e sociali
tra l'Italia e gli altri paesi del mondo.
Infatti moltissimi stranieri
studiano l'italiano perché amano
la musica, l'arte
e le tradizioni italiane
e perché vogliono venire in Italia
per turismo. Molti stranieri
studiano l'italiano per poter lavorare
con ditte e aziende italiane
o per fare carriera
nella propria ditta o azienda.
Alcuni stranieri
dicono di studiare l'italiano
perché hanno un partner italiano
o perché hanno i genitori
o i nonni di origine italiana.
Infine moltissimi stranieri
dicono di voler venire in Italia
per continuare a studiare
l'italiano, dopo aver finito
i corsi di italiano all'estero.



I corsi di italiano all'estero
sono di molti tipi. Alcuni corsi
sono adatti ai bambini,
altri sono adatti ai ragazzi,
altri sono adatti a persone adulte
che lavorano.
I corsi più frequentati
sono quelli per persone adulte
che lavorano.
Molte persone adulte
frequentano corsi speciali
per imparare i termini,
cioè le parole dei diversi mestieri
e le parole delle diverse professioni.
Per esempio alcuni imparano a usare
le parole dell'economia,
altri imparano a usare
le parole dell'arte, della moda
o della cucina italiana.


Partner è una parola inglese
e indica ognuna delle due persone
che formano una coppia.
In italiano, a seconda dei casi,
il partner può essere
il marito o la moglie,
il fidanzato o la fidanzata,
il compagno o la compagna.

--- 334 notizie_estero_2002_1.1.txt ---

Il Rapporto dell'Unicef
sulle condizioni dei bambini nel Mondo



Quest'anno l'Unicef
ha pubblicato un rapporto
sulle condizioni di vita dei bambini
in tutti i Paesi del mondo.
Unicef è la sigla inglese
del Fondo delle Nazioni Unite
per l'infanzia.
L'Unicef è un'organizzazione internazionale dell'Onu (Organizzazione
delle Nazioni Unite).
Le persone che fanno parte
dell'Unicef
si occupano dei problemi
dei bambini di tutto il mondo.
Ogni anno, L'Unicef incarica
alcuni esperti di studiare
come vivono i bambini
di tutto il mondo.



Secondo gli esperti
dell'Unicef,
nei Paesi più poveri del mondo
i bambini vivono
in cattive condizioni.
I Paesi più poveri del mondo
si trovano in Asia, in Africa,
in India e in America Latina.
In questi Paesi
moltissimi bambini
non possono andare a scuola,
non hanno abbastanza
da mangiare,
si ammalano con facilità
e spesso muoiono.



Secondo gli esperti,
negli ultimi anni,
in alcuni Paesi poveri
le condizioni di vita dei bambini
sono migliorate un po'.
In molti Paesi
dell'Africa settentrionale
e dell'Asia e in alcuni Paesi
dell'America Latina
molti bambini vanno a scuola,
mangiano di più e meglio
e si ammalano meno di prima.



Però secondo gli esperti
dell'Unicef,
nei Paesi poveri
sono ancora troppi i bambini
che vivono in cattive condizioni.
Perciò, tutti i Paesi del mondo,
specialmente quelli più ricchi,
devono impegnarsi di più
per migliorare le condizioni
di vita  di tutti i bambini.



Nel mese di maggio
di quest'anno,
l'Unicef ha organizzato
una riunione straordinaria
sull'infanzia.
Durante questa riunione,
i rappresentanti di 180 Paesi
e 400 ragazzi e ragazze
hanno parlato
dei problemi dei bambini
e hanno cercato una soluzione.

--- 335 notizie_estero_2002_1.2.txt ---

Lo Stato di Timor Est
è indipendente



Il 19 maggio di quest'anno,
lo Stato di Timor Est
è diventato indipendente.



Lo Stato di Timor Est
si trova nella parte orientale
dell'isola di Timor, in  Indonesia.



Dal 1520 1975,
Timor Est è stata
una colonia del Portogallo.
Nel 1975, il Fretilin
proclamò l'indipendenza di Timor Est.
Il Fretilin è l'organizzazione
che lotta per difendere
l'indipendenza di Timor Est.
Nel 1975
il governo dell'Indonesia
ha occupato Timor Est
con l'esercito.
Durante l'occupazione,
gli abitanti di Timor Est
hanno lottato contro l'esercito
e sono morte molte persone.



Dal 1999 a oggi l'ONU,
Organizzazione delle Nazioni Unite,
ha aiutato la popolazione
di Timor Est
a ottenere l'indipendenza.

--- 336 notizie_estero_2002_1.3.txt ---

La Nato e la Russia
hanno firmato un accordo



Il 28 maggio di quest'anno, a  Roma
i capi dei Paesi
che fanno parte della Nato
e il Presidente della Russia,
Vladimir Putin,
hanno firmato un accordo.
Nato è la sigla inglese
dell'Organizzazione
del Trattato dell'Atlantico del Nord.
I 19 Paesi che fanno parte della Nato
si occupano di difendere
la sicurezza in tutto il mondo.
Con l'accordo la Nato e la Russia
si sono impegnate a lavorare insieme
per lottare contro il terrorismo
e per far diminuire le guerre
e l'uso delle armi in tutto il mondo.

--- 337 notizie_italia_2002_1.1.txt ---

I giovani italiani e il lavoro



Oggi per i giovani italiani
è difficile trovare un buon lavoro,
cioè un lavoro fisso
nella stessa ditta o azienda.



Chi ha un lavoro fisso
ha la sicurezza
di non perdere il posto.
Inoltre ha molte garanzie.
Per esempio, è sicuro
di avere lo stipendio
anche quando non lavora
perché si ammala o va in vacanza.
Chi ha un lavoro fisso
ha la sicurezza di avere la pensione
quando diventa anziano
e non lavora più.



Oggi molti giovani italiani
trovano solo lavori precari,
cioè lavori temporanei.
Le persone che hanno lavori temporanei
sono chiamati lavoratori precari.
I lavoratori precari
non hanno la sicurezza
di poter lavorare sempre
perché il loro lavoro
può finire all'improvviso.



Inoltre i lavoratori precari non hanno
le stesse garanzie delle persone
che hanno un lavoro fisso.
Per esempio non prendono lo stipendio
quando si ammalano
o quando vanno in vacanza.



Per esempio,
sono lavoratori precari
i giovani che lavorano come cuochi,
centralinisti, guide turistiche,
istruttori sportivi, fisioterapisti.
Molto spesso questi lavoratori precari
sono donne, laureate,
che hanno circa trenta anni,
vivono soprattutto nelle città
del centro e del nord d'Italia
e guadagnano circa 500 euro al mese.
Queste giovani donne
non hanno sicurezza per il futuro
e perciò non si sposano
e non fanno figli.



Chi ha un lavoro precario
non ha la sicurezza
di avere la pensione
quando diventa anziano
e non lavora più.

--- 338 notizie_italia_2002_1.2.txt ---

Una giornata senza automobili



Domenica 12 maggio,
in alcune città italiane
i sindaci hanno vietato
ai cittadini di circolare
con le automobili
nei quartieri centrali delle città.



I sindaci hanno preso
questo provvedimento
per ridurre l'inquinamento dell'aria.



Infatti l'aria delle città italiane
è molto inquinata, cioè contiene
sostanze dannose per la salute.
Una delle cause di inquinamento
è il gas di scarico delle automobili.



Nella giornata di domenica
le persone potevano passeggiare
o andare in bicicletta nelle strade
di molti quartieri e potevano
usare i mezzi di trasporto pubblico.



Durante la giornata di domenica
le persone hanno potuto partecipare
a varie manifestazioni e spettacoli
organizzati da associazioni
che difendono l'ambiente,
come, per esempio, Legambiente.
In alcuni quartieri, le persone
hanno potuto comprare o assaggiare
cibi biologici, cioè cibi fatti
senza sostanze dannose per la salute.


--- 339 notizie_italia_2002_1.3.txt ---

Quale lingua parlano gli italiani



Alcuni ricercatori dell'Istat,
Istituto Nazionale di Statistica,
hanno fatto una ricerca
per sapere che tipo di lingua
parlano gli italiani oggi.



In Italia ci sono diversi dialetti,
cioè lingue diverse
usate nelle varie regioni e città.
Fino a cinquant'anni fa gli italiani
parlavano soprattutto il dialetto,
cioè la lingua della città e della regione
dove erano nati e vivevano.
Pochissimi italiani sapevano parlare
la lingua italiana, cioè la lingua
comune a tutti quelli
che nascono e vivono in Italia.



Secondo i ricercatori dell'Istat,
oggi molti italiani conoscono e usano
l'italiano, ma anche il dialetto.
Oggi moltissimi italiani
quando parlano con persone estranee
usano la lingua italiana.
Inoltre gli italiani
usano spesso la lingua italiana
anche con i parenti e con gli amici.
Invece tanti anni fa
con i parenti e con gli amici
gli italiani usavano solo il dialetto.



Oggi le persone che usano
molto la lingua italiana sono:
le persone che abitano nelle regioni
del centro e del nord dell'Italia,
le persone che abitano in grandi città
e le persone che hanno studiato molto.
Invece, le persone più anziane
continuano a parlare solo in dialetto.



Oggi gli italiani più giovani
conoscono la lingua italiana
e il dialetto della  loro regione.
Perciò a volte usano il dialetto,
a volte usano la lingua italiana.

--- 340 notizie_italia_2002_1.4.txt ---

Il modo di mangiare degli italiani è cambiato



Alcuni studiosi
hanno fatto una ricerca
sul modo di mangiare degli italiani.
Secondo questi studiosi,
il modo di mangiare degli italiani
è molto cambiato
negli ultimi 50 anni.



50 anni fa per gli italiani
il pranzo era il pasto principale.
Gli italiani mangiavano molto pane,
molta pasta, poca carne e poco pesce.
Mangiavano abbastanza frutta e verdura
e bevevano parecchio vino.



50 anni fa, nelle case degli italiani
non c'erano i frigoriferi.
Perciò gli alimenti
non si potevano conservare
e bisognava fare la spesa tutti i giorni.
Le persone compravano prodotti freschi
nei mercati o in negozi piccoli.
I prodotti freschi
venivano dalle zone
vicine ai mercati e ai negozi.
I prezzi erano abbastanza alti
e gli italiani spendevano molto
per mangiare.



Oggi la cena è diventata
il pasto principale.
La mattina gli italiani fanno
una colazione abbondante.
Durante la giornata
vanno spesso al bar o al ristorante.
Negli ultimi 50 anni, è cambiato
anche il modo di fare la spesa,
cioè il modo di scegliere e comprare
gli alimenti necessari per i pasti.
Oggi gli italiani
fanno la spesa nei supermercati,
comprano alimenti che provengono
da vari paesi del mondo,
spendono meno per i pasti.
Spesso comprano prodotti surgelati,
già puliti o cucinati.
Infatti è anche cambiato
il modo di cucinare gli alimenti.
Oggi gli italiani fanno la spesa
una o due volte alla settimana,
hanno poco tempo per cucinare.
Perciò preferiscono usare cibi pronti.



50 anni fa gli italiani
erano più magri degli italiani di oggi.
Gli italiani di oggi sono più grassi,
sono più alti e vivono più a lungo.

--- 341 notizie_italia_2002_1.5.txt ---

Le spiagge più pulite d'Italia



Alcuni esperti
di Legambiente e del Touring Club
hanno pubblicato la Guida Blu ,
cioè un libro che indica
le spiagge e i mari
più puliti d'Italia.
Legambiente e Touring Club
sono associazioni di persone
che vogliono proteggere l'ambiente.



Nelle località di mare
segnalate dalla Guida Blu ,
la natura è rispettata.
Per esempio, ci sono parchi naturali,
dove i turisti devono rispettare
le piante e gli animali,
o non devono danneggiare
i fondali marini.



Gli esperti hanno indicato
le località che hanno il mare più pulito.
Per esempio, gli esperti hanno scelto
le spiagge che hanno impianti
per raccogliere i rifiuti
e per pulire l'acqua del mare.
Il mare di queste spiagge
non è inquinato, cioè non contiene
sostanze dannose per la salute.



In queste località
c'è poco rumore e poco traffico.
Perciò le persone possono trascorrere
vacanze tranquille.
Infatti in queste località,
i turisti usano poco le automobili,
perché i mezzi di trasporto pubblico
funzionano bene.
Inoltre i turisti possono andare
a piedi e in bicicletta.



Secondo gli esperti,
le spiagge migliori d'Italia sono:
la spiaggia di Otranto, in Puglia,
le spiagge dell'isola di Ustica,
in Sicilia,
e le spiagge delle Cinque Terre,
in Liguria.

--- 342 spettacoli_2002_1.1.txt ---

"L'era glaciale"



Ad aprile è uscito il film
L'era glaciale .
Questo film è un cartone animato.



Il film L'era glaciale
racconta la storia
di tre animali preistorici,
cioè si tre animali vissuti
milioni di anni fa.
Gli animali del film sono:
un mammut,
una tigre con i denti a sciabola
e un bradipo.



Il mammut è un elefante preistorico
che aveva la pelliccia,
per proteggersi dal freddo,
e zanne molto lunghe e curve.



La tigre con i denti a sciabola
è una tigre preistorica.
La tigre con i denti a sciabola
aveva zanne molto lunghe
a forma di sciabola.
La sciabola è simile a una spada,
ma ha la lama curva.



I mammut
e le tigri con i denti a sciabola
si sono animali estinti,
cioè sono animali
che non esistono più.



Il bradipo è un animale piccolo.
Il bradipo ha la pelliccia
e unghie molto lunghe.
Con le sue unghie lunghe
il bradipo s'arrampica sugli alberi.
Il bradipo è un animale lento
perché si muove molto lentamente.



Nel film L'era glaciale ,
il mammut si chiama Manfred,
la tigre si chiama Diego
e il bradipo si chiama Sid.



All'inizio del film
il mammut Manfred,
la tigre Diego e il bradipo Sid
non sono amici:
sono animali molto diversi
per gusti e abitudini.
Alla fine del film,
Manfred, Diego e Sid
formano una squadra
perché hanno un obiettivo comune:
riportare il bambino
dal suo papà.



Volete sapere
se Manfred, Diego
e Sid riescono a riportare
il bambino dal suo papà?
Allora andate al cinema
a vedere il film L'era glaciale!

--- 343 spettacoli_2002_1.2.txt ---

La cantante Anastacia



Anastacia è una cantante americana
molto brava e famosa.
Il cognome di Anastacia è Newkirk.
Anastacia è nata il 17 settembre 1973
a Chicago,
negli Stati Uniti d'America.
ma è cresciuta a New York.
Prima di fare la cantante
Anastacia faceva la ballerina.
Anastacia ha imparato a ballare
in una discoteca di New York.



Il titolo della prima canzone
di Anastacia è One more chance
che significa "Un'altra possibilità"
Questa canzone non è molto conosciuta.



La canzone
che ha fatto diventare Anastacia
famosa in tutto il mondo
si chiama I'm outta love che significa
"Non sono più innamorata".



Altre canzoni famose di Anastacia
sono: Not that kind e
Cowboys and kisses .
Molte canzoni di Anastacia
parlano dell'amore.



Alla fine del 2001
è uscito il nuovo disco di Anastacia.
Il titolo del nuovo disco
di Anastacia è Freak of Nature
che significa "Scherzo della natura".



I titoli delle canzoni più belle
del nuovo disco di Anastacia
sono: Paid my dues che significa
"Ho pagato i miei debiti"
e One day in your life che significa
"Un giorno nella tua vita".



Anastacia canterà
la canzone ufficiale
dei mondiali di calcio 2002.
Il titolo di questa canzone
è Boom .

